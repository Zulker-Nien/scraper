Blog Titles,Blog Content
জন্মনিয়ন্ত্রণ পিল থেকে স্তন ক্যানসারের ঝুঁকি: গবেষণা ,"যুক্তরাজ্যের অক্সফোর্ড বিশ্ববিদ্যালয়ের এক গবেষণায় জানা গেছে, হরমোনজনিত জন্মনিয়ন্ত্রণ পিলগুলো স্তন ক্যানসারের ঝুঁকি বহন করে। বিশ্ববিদ্যালয়ের গবেষকরা বলছেন, হরমোনজনিত জন্মনিয়ন্ত্রণ পিল স্তন ক্যানসার হওয়ার সম্ভাবনাকে কিছুটা বাড়িয়ে দেয়, তবে সামগ্রিক ঝুঁকি কম থাকে বলে উল্লেখ করেছেন তারা।
  
প্লোস মেডিসিনবিষয়ক জার্নালে প্রকাশিত এ সমীক্ষায় উঠে এসেছে, প্রোজেস্টিন-হরমোনজনিত জন্মনিয়ন্ত্রণের ফলে স্তন ক্যানসারের ঝুঁকি ২০-৩০ শতাংশ বেড়েছে। যে পদ্ধতিতে সন্তান প্রসব করানো হোক না কেন।  ,গবেষকরা আরও পেয়েছেন, ১৫ বছরের কাছাকাছি বয়সিদের ক্ষেত্রে প্রতি এক লাখ পিল ব্যবহারকারীর মধ্যে ঝুঁকির অন্তর্ভুক্ত হন ২৬৫ জন।,গবেষকরা বলছেন, ইস্ট্রোজেন ও প্রোজেস্টোজেন হরমোন সমন্বিত গর্ভনিরোধকগুলোর ব্যবহার আগে স্তন ক্যানসারের ঝুঁকি কম ছিল। তবে প্রোজেস্টোজেন গর্ভনিরোধকগুলোর প্রভাব সম্পর্কে সীমিত তথ্য পাওয়া গেছে। ,
যাইহোক, সম্প্রতি কয়েক বছরে ইংল্যান্ডের প্রেসক্রিপশন পর্যালোচনায় দেখা গেছে, প্রোজেস্টোজেন-গর্ভনিরোধকগুলোর ব্যবহার উল্লেখযোগ্যভাবে বৃদ্ধি পেয়েছে।  ,গবেষকরা যুক্তরাজ্যের সিপিআরডি থেকে ১৯৯৬-২০১৭ সাল পর্যন্ত প্রাথমিক তথ্য পর্যালোচনায় দেখেছেন, ৫০ বছরের কম বয়সি নারী ৯ হাজার ৪৯৮ জন ক্যানসারে আক্রান্ত হয়েছে। ১৮ হাজার ১৭১ জন নারী স্তন ক্যানসারবিহীন কিন্তু নিয়ন্ত্রণ পিলের কারণে আক্রান্ত হয়েছে। ,গবেষকরা দেখেছেন, যে স্তন ক্যানসারে আক্রান্ত ৪৪ শতাংশ নারীর মধ্যে ৩৯ শতাংশই আক্রান্ত হওয়ার তিন বছর আগে হরমোনাল গর্ভনিরোধক নির্ধারণ করেছিলেন। প্রোজেস্টেজেন-শুধু জন্মনিয়ন্ত্রণ বড়ির জন্য এ আক্রান্ত হয় এটি অর্ধেক প্রেসক্রিপশন বলছে।  ,গবেষণায় আরও বলা হয়, জন্মনিয়ন্ত্রণ গ্রহণের পদ্ধতি পিল বা ইনজেকশন যে কোনোটাই নেওয়া হোক না কেন, সবই একই পরিমাণ ঝুঁকি বহন করে।  ,সূত্র: টাইমস অব ইন্ডিয়া।,"
বয়স হলে কি দাঁত নড়ে যায়?,"বয়স্কদের মধ্যে একটা ধারণা কাজ করে যে, বয়স হলেই দাঁত নড়ে যায়, চিকিৎসা বিজ্ঞান এমনটা মানতে নারাজ। ,এ বিষয়ে চিকিৎসা বিজ্ঞানের ব্যাখ্যা দিয়েছেন বিএবডিএসের যুগ্ম মহাসচিব ডা. সুজয় দাশগুপ্ত।,জাপানের মানুষের মধ্যে একটি বিশ্বাস কাজ করে, সুস্থ থাকতে হলে ৮০ বছর বয়সে অন্তত ৮টি দাঁতকে সুস্থ ও কার্যক্ষম রাখতে হবে।,
আমরা যদি মুখের যত্নে সঠিক শিক্ষা গ্রহণ ও সেটার নিয়মিত অনুশীলন করি, তাহলে আমাদের দাঁতকে মজবুত রাখতে পারি। দাঁত সুস্থ থাকলে শরীর ও মন সুস্থ থাকে। দাঁত নড়ে যাওয়ার নানাবিধ কারণের মধ্যে উল্লেখযোগ্য হচ্ছে-,* আঘাত বা দুর্ঘটনা,* দাঁতের ধারক কলাতে প্রদাহ,* হরমোনের প্রভাব,* অসম কামড়,* হাড়ক্ষয় রোগ,* অপচিকিৎসা,কারণ যাই হোক, দাঁত নড়ে যাওয়া কারও কাম্য নয়। আপনার মুখ ও মাড়ির স্বাস্থ্য ভালো রাখলে মাড়ির রোগ থেকে সৃষ্টি হওয়া পেরিওডল্টাল রোগ, ব্যাকটেরিয়াল অ্যান্ডোকার্ডাইটিস, ব্রেন স্ট্রেক থেকে রক্ষা পাওয়া যায়।
 ,"
যে ৫ অভ্যাসেই দূর হবে মানসিক সমস্যা! ,"শারীরিক সুস্থ থাকলে মানসিকভাবে সুস্থ থাকা যাবে এমনটি নয়; শারীরিক সুস্থ থাকার জন্য যতটা আমরা সচেতন হই, ঠিক তেমনি মানসিকভাবে সুস্থ থাকতে হলে কিছু অভ্যাস চর্চা করতে হবে। ,প্রত্যাশা প্রাপ্তির মধ্যে বিস্তর ফারাক তৈরি হলে আমাদের মধ্যে চলে আসে হতাশা ও বিষণ্ণতা। বর্তমানে এ হতাশার মধ্যে ছোট-বড় সবাই কোনো কোনো সময়ে পড়ে। ফলে ব্যক্তিগত ও কর্মজীবনের স্বাভাবিক কার্যক্রমে ব্যাঘাত ঘটে। তাই সুস্থ জীবন পেতে, সুস্থ শরীরের পাশাপাশি প্রয়োজন সুস্থ মনও।,ডিপ্রেশন বা বিষণ্ণতা মানুষকে ধীরে ধীরে অক্ষমতার দিকে ঠেলে দেয়। দীর্ঘদিন কেউ বিষণ্ণতায় ভুগতে থাকলে, পরবর্তীকালে তা বড় অসুখে পরিণত হতে পারে। তখন সেই মানসিক চাপ মস্তিষ্ককে ক্ষতিগ্রস্ত করে তোলে। এটি সুস্থ চিন্তাধারার বিকাশে বাধা হয়ে দাঁড়ায়। তাই মানসিক চাপকে গোড়াতেই নির্মূল করে ফেলা উচিত।,সকালের কিছু স্বাস্থ্যকর অভ্যাসেই দূর হতে পারে ডিপ্রেশনের মতো মানসিক সমস্যা। তাই সবার জেনে রাখা উচিত। সূর্যের আলোয় দাঁড়ান সূর্যের আলো আমাদের শরীরে সুখী হরমোনের উৎপাদন বাড়ায়। ফলে মানসিক স্বাস্থ্যের উন্নতি ঘটে। যারা ডিপ্রেশনে আক্রান্ত তাদের জন্য দারুণ কাজ করে এই পদ্ধতি। 
মেলাটোনিন শরীরে ঘুমের সাইকেল বা চক্রকে নিয়ন্ত্রণ করে। মেলাটোনিন হরমোন অন্ধকারে নিঃসৃত হয়। সূর্যাস্তের পরে অন্ধকার নামার সঙ্গে সঙ্গে মস্তিষ্কে মেলাটোনিন হরমোন ক্ষরণ বাড়তে থাকে। ,আবার দিনের বেলায় সূর্যের আলোয় মেলাটোনিন ক্ষরণ কমে যায়। ফলে ঘুমের ঘোর কাটে। তাই মেলাটোনিনের মাত্রা কমাতে কিছুক্ষণের জন্য সূর্যের আলোয় দাঁড়ান। এতে মেজাজ উন্নত হবে। ,নির্দিষ্ট সময়ে ঘুম থেকে ওঠা প্রতিদিন নির্দিষ্ট সময়ে ঘুম থেকে ওঠার চেষ্টা করুন। নির্দিষ্ট সময়ে ঘুম থেকে ওঠা শরীরের শারীরিক সঠিকভাবে চলতে এবং ভালো ঘুম হতে সাহায্য করবে। এটি ডিপ্রেশনের রোগীদের জন্য সহায়ক হতে পারে। ,শ্বাস-প্রশ্বাসের ব্যায়াম প্রতিদিন সকালে কিছুক্ষণ শ্বাস-প্রশ্বাসের ব্যায়াম করলে সারা দিন মনকে ভালো রাখতে, উদ্বেগ এবং চাপ কমাতে সাহায্য করবে। 
শরীরচর্চা বা ব্যায়াম বিষণ্ণতার চিকিৎসায় খুবই কার্যকর। কারণ শরীরচর্চা করলে এন্ডোরফিন হরমোন ক্ষরণ হয়, যা আমাদের মানসিক স্বাস্থ্যের উন্নতি ঘটায়।,সকালে স্বাস্থ্যকর নাস্তা না করা শারীরিক ও মানসিক উভয় ক্ষেত্রেই অত্যন্ত ক্ষতিকর। তাই সকালে অবশ্যই স্বাস্থ্যকর খাবার খাওয়া উচিত। প্রতিদিন সকালে সুষম খাবার খাওয়া, রক্তে শর্করার মাত্রা নিয়ন্ত্রণ করে এবং শরীরে সারা দিনের জন্য প্রয়োজনীয় শক্তি যোগাতে সহায়তা করে।,সূত্র: বোল্ড স্কাই ,
 ,"
ইফতারে ঠান্ডাই,"যা লাগবে : দুধ দুই লিটার, মোটা সেমাই হাফ কাপ (তিন রঙের সেমাই হলে ভালো), কুলসন সেমাই, চিনি ১.৫ টেবিল চামচ, মাওয়া আধা কাপ, গুঁড়াদুধ ১ কাপ, কনস্টাচ ৪ টেবিল চামচ।,সাজানোর জন্য যা লাগবে : ক্রিম এক টিন, বেবি সুইট সাদা ও লাল এক কাপ, পাকা আম, বেদানা, কলা, আঙুর, কিউব করে কাটা ২ কাপ, বাদাম কুচি আধা কাপ, জেলো সবুজ ও লাল ১ কাপ কিউব করে কাটা।,যেভাবে করবেন : অল্প গরম দুধে মাওয়া গলিয়ে নিয়ে এর মধ্যে বাকি সব দুধ দিয়ে জাল দিয়ে ঘন করে কাস্টাড বানিয়ে নিন। এরপর একটু ঠান্ডা দুধ দিয়ে গুঁড়াদুধ ও কনস্টাচ গুলে নিতে হবে। যাতে কোনো দানা না থাকে। এটা কাস্টাডে দিয়ে জ্বাল করে এতে সেমাই দিয়ে নেড়ে রান্না করে চিনি দিতে হবে। ঘন হয়ে এলে নামিয়ে ঠান্ডা করে ক্রিম মিশিয়ে নিন। এবার এতে টুকরা করা মিষ্টি, টুকরা করা ফল, বাদাম কুচি, কিছুটা রেখে বাকিটা মিশিয়ে নিতে হবে। এবার সার্ভিং ডিশে বা গবলেটে ঢেলে ওপরে ছোট মিষ্টি, কিছু টুকরা ফল, বাদাম কুচি এবং লাল সবুজ জেলো দিয়ে সাজিয়ে ঠান্ডা পরিবেশন করুন দুধ দুলারি।,চকোলেট ব্রাউনি মিল্ক শেক,যা লাগবে : স্ট্রবেরি আইসক্রিম দুই স্কুপ, চকোলেট ব্রাউনি ক্রাম্ব ২০০ গ্রাম, ঠান্ডা দুধ ৪০০ মিলি।,যেভাবে করবেন : আইসক্রিমসহ সব উপকরণ একসঙ্গে ব্লেন্ডারে নিয়ে ভালোভাবে ব্লেন্ড করুন। ঠান্ডা ঠান্ডা পরিবেশন করুন।,পুদিনার লাচ্ছি,যা লাগবে : দই দুই কাপ, আদা কুচি এক চা চামচ, চাট মসলা এক চা চামচ, বিটলবণ স্বাদমতো, ধনিয়াপাতা ও পুদিনাপাতা দুই টেবিল চামচ করে, কাঁচামরিচ দুই পিস।,যেভাবে করবেন : ওপরের সব উপকরণ একসঙ্গে মিশিয়ে ব্লেন্ড করুন। মিহি হলে পানি মিশিয়ে আবার ব্লেন্ড করুন। গ্লাসে আইস কিউব দিয়ে মিশ্রণটি ঢেলে পরিবেশন করুন।,তরমুজের লাচ্ছি,যা লাগবে : ঠান্ডা তরমুজ ২ কাপ, ঠান্ডা টকদই ২ কাপ, চিনি পছন্দমতো, বরফ টুকরা ৮টি।,যেভাবে করবেন : তরমুজের বিচি ছাড়িয়ে নিন। সব একসঙ্গে ব্লেন্ড করে নিন। ওপরে আবার বরফ দিয়ে পরিবেশন করুন ঠান্ডা ঠান্ডা।,"
উঁচুনিচু দাঁতের কী চিকিৎসা? ,"উঁচুনিচু দাঁত, ফাঁকা দাঁত, দাঁতের কামড় না পড়া বা দাঁত না মেলা, দাঁত মেলালে নিচের দাঁত ওপরের তালুতে স্পর্শ করা অথবা ওপরের দাঁত দিয়ে ঢেকে থাকা, প্রান্ত থেকে প্রান্ত কামড়, সামনের দাঁত অস্বাভাবিক সামনে, ঠোঁট খুললে দাঁত বেরিয়ে আসে, মাড়ির দাঁতের অবস্থানের অস্বাভাবিকতা, ঘোরানো দাঁত ইত্যাদি নানা সমস্যা যেমন গুরুতর মানসিক কষ্টের কারণ তেমনি মুখের মধ্যে নানা রোগের সূত্রপাত ঘটাতে পারে।,কারণ দাঁত ও চোয়ালের হাড়ের আকারের আয়তনের অসামঞ্জস্যতা, হাড় বড় হলে বা দাঁত ছোট হলে অথবা উলটোটা হলে এমন হতে পারে। দুধ দাঁত সময়ের আগে পড়ে গেলে বা নির্দিষ্ট সময়ের পরও রয়ে গেলে, অস্বাভাবিক আঙুল চোষার অভ্যাস, ঠোঁট বা তালু কাটা, চোয়ালের হাড়ের জন্মগত অস্বাভাবিকতা, ল্যাবিয়াল ফ্রিনামের অস্বাভাবিকতা, বংশগত, দাঁত ফেলে দিয়ে কৃত্রিম দাঁত সংযোজন না করা।,করণীয় : অর্থোডন্টিক চিকিৎসায় দাঁতকে এখন যে কোনো বয়সে সুসজ্জিত করা সম্ভব, তবে শুরু থেকেই এলোমেলো দাঁতের আশঙ্কা থাকলে চিকিৎসকের পরামর্শে থাকা জরুরি। ফাঁকা দাঁতের ক্ষেত্রে বন্ডিং ফিলিংয়ের মাধ্যমে সহজেই সমাধান সম্ভব। আবার আকার দিতে বা চোয়াল ছোট করার জন্য কখনো অস্ত্রোপচারের প্রয়োজন পড়তে পারে।,ডা. রকিবুল হোসেন রুমী ,সভাপতি, বিএফডিএস, সভাপতি, পাইওনিয়ার ডেন্টাল কলেজ,"
প্রেম’স কালেকশনে ফ্যাশন শো,"প্রেম’স কালেকশন্সের জমকালো আয়োজনে অনুষ্ঠিত হলো লাইভ ফ্যাশন শো ‘প্রি-ঈদ ফ্যাশন ২০২৩’। এতে প্রধান স্টপার হিসাবে পারফর্ম করে অভিনেত্রী বিদ্যা সিনহা মিম, সঙ্গে ছিলেন চিত্রনায়িকা শিমলাসহ দেশের শীর্ষ মডেল ও তারকা শিল্পীরা। ফ্যাশন শোর শুরুতে শুভেচ্ছা বক্তব্যে প্রেম’স কালেকশন্সের ডিরেক্টর ও প্রধান ডিজাইনার প্রেম বম্বানি বলেন, মুসলমানদের সবচেয়ে বড় উৎসব পবিত্র ঈদে নিখুঁত বুনন, গর্জিয়াস ডিজাইন এবং আরামদায়ক পোশাক উপহার দেওয়ার লক্ষ্যে ফ্যাশন ডিজাইনার এবং কারিগর সবাই বছরজুড়ে নিরলস কাজ করেছি। বিদ্যা সিনহা মিম বলেন, এখানে শো স্টপার হয়ে আমার অন্যরকম অনুভূতি কাজ করছে। ঈদ কালেকশনের সব ড্রেসই আমার কাছে স্পেশাল মনে হচ্ছে। ফ্যাশন শো মোট ৮টি কিউতে ভাগ করে ডিজাইনার পাঞ্জাবি, ভারতের ১৬টি রাজ্য থেকে বাছাই করা এক্সক্লুসিভ শাড়ি, লং কামিজ, ফ্লোর টাচ, ফ্রক, টপস, কুর্তাসহ নানা রকমের গাউন, শারারা ও লেহেঙ্গা নিয়ে পারফর্ম করেন মডেলরা। এ ছাড়াও ডিজাইনার সত্যপালের আনস্টিচ শাড়ি, স্কার্ফ, পার্স ও হ্যান্ডব্যাগ প্রদর্শিত হয়।,ঈদে আর্ট,আর্টের নতুন ডিজাইন ও নতুন কালেকশনে রয়েছে শার্ট, টি-শার্ট, পলো শার্ট, জিন্স প্যান্ট, গ্যাবার্ডিন প্যান্ট, পাঞ্জাবি। এ ছাড়াও রয়েছে মেয়েদের আধুনিক ও রুচিসম্মত পোশাক।,Facebook :www.facebook. com/artbd/,ব্যাং’র পাঞ্জাবি,আসন্ন ঈদকে সামনে রেখে বসন্তের এই শেষ বেলাতে ব্যাং নিয়ে এসেছে হালকা রঙের আরামদায়ক পাঞ্জাবি। এ ছাড়াও পাবেন শার্ট, পলো শার্ট, ফতুয়া, কাতুয়া, পাঞ্জাবি।,follow us on facebook :www.facebook.com/bang2006,"
শিশুর চোখে স্বাধীনতা,"স্বাধীনতা বাঙালি জাতির বড় অর্জন। পাক হানাদার বাহিনীর নির্মমতার ছাপ আর বিজয়ের উল্লাস সব কিছুই আছে এই একটি স্বাধীনতায়। লাখো বাঙালি যেমন পেয়েছে অনেক কিছু তেমনি কালরাত্রির অন্ধকারে হারিয়েছে জাতির মেধাবী সন্তানদের। শিশু কিংবা নারী কেউ বাদ পড়েনি পাক সেনাদের হাত থেকে। সময় গড়িয়েছে আর ঘটনাগুলো স্মৃতির পাতায় আবদ্ধ হচ্ছে। প্রজন্ম থেকে প্রজন্ম আসছে পৃথিবীতে। ,যাদের জন্য লাখো শহিদেরা নিজের বুকের তাজা রক্তে লিখেছে বাংলাদেশের নাম। অতীতের সেই স্মৃতিগুলো তাই তাদের জানা প্রয়োজন সঠিকভাবে। বইপুস্তকে কেবল গৎবাঁধা লেখায় আটকে না রেখে গল্পে গল্পে তাদের জানানো প্রয়োজন তারা কীভাবে পেল স্বাধীনতা। স্বাধীনতার অর্জনে তাদের পূর্বপুরুষদের কতকিছু হাসিমুখে বিলিয়ে দিতে হয়েছিল। কীভাবে পাক সেনাদের হারিয়েছিল মুক্তিকামী বীর বাঙালি। সেসব ইতিহাস তাদের জানা প্রয়োজন শৈশব থেকেই। এ ক্ষেত্রে বই পড়ার প্রতি শিশুদের আগ্রহী করে তুলতে হবে সবার আগে।,মুক্তিযুদ্ধের ইতিহাস নিয়ে লেখা বই তাদের ছেলেবেলা থেকেই পড়ে শোনাতে হবে। ছুটির দিনগুলোতে তাদের চার দেওয়ালে আবদ্ধ না রেখে নিয়ে যেতে পারেন মুক্তিযুদ্ধ জাদুঘর ঘুরে দেখাতে। এতে করে তারা সেসব সময়কাল এবং আবহ উপলব্ধি করতে পারবে। সেই সময়কার নাটক, গল্প, কবিতার সঙ্গে পরিচয় করিয়ে দিতে পারেন। মুক্তিযুদ্ধ ঘটনা নিয়ে নির্মিত সিনেমা তাদের দেখাতে পারেন। ,এতে করে তারা দেশ সম্পর্কে যেমন জানবে তেমনি জানবে ইতিহাস সম্পর্কে। ছোটখাটো অনুষ্ঠান রাখতে পারেন পরিবারের সবাইকে কেন্দ্র করে স্বাধীনতা দিবসের দিনে। স্কুল, কলেজের বিভিন্ন অনুষ্ঠানগুলোতে শিশুকে যুক্ত হতে উৎসাহ দিন, ভিন্ন ভিন্ন চরিত্রে তাদের ছোট নাটক করতে প্রেরণা দিন। সময় পেলেই তার সঙ্গে মুক্তিযুদ্ধের ইতিহাস নিয়ে গল্প করুন। এতে শিশুর শৈশব থেকেই শিশুর দেশ এবং স্বাধীনতার বিষয়ে ধারণা পরিষ্কার হবে। ,পাঠ্যবইয়ের বাইয়ের জগতে তাদের পূর্বপুরুষ যারা আছেন যেমন নানা, দাদা তাদের সঙ্গে এ বিষয়গুলো নিয়ে কথা বলতে উৎসাহিত করুন। এতে শিশু বিজয় দিবস, স্বাধীনতা দিবস কিংবা আন্তর্জাতিক মাতৃভাষা দিবস কবে এবং এর পেছনের ঘটনা সম্পর্কে সম্পূর্ণ ধারণা জন্মাবে। ,এভাবেই এ প্রজন্মের শিশুরাও স্বাধীনতা, সেই সময়কাল নিজেদের মাঝে ধারণ করতে পারবে এবং তাদের প্রজন্মকেও জানাতে পারবে সেই রক্তক্ষয়ী স্বাধীন বাংলাদেশ পাওয়ার সোনালি ইতিহাস।,"
পাঁচটি মজাদার ইফতার,"যা লাগবে : পাতা কপি কুচি ১ কাপ, যে কোনো শাক কুচি ১/২ কাপ, গাজর কুচি ১/২ কাপ, কুচো কিংড়ি ১/২ কাপ, পেঁয়াজ কুচি একটা বড়, মরিচ কুচি ১০টি, হলুদ ১/২ চা চামচ, লবণ স্বাদমতো, ফেটানো ডিম একটি, চালের গুঁড়া ১/৩ কাপ, আটা-ময়দা ১/৩ কাপ, তেল দুই পাক।,যেভাবে করবেন : তেল ছাড়া সব উপকরণ একত্রে মেখে মৃদু আঁচে তেল গরম করে গোল শেপ দিয়ে মাখানো সবজি ছাড়ুন। মচমচে করে ভেজে তেল ঝরিয়ে উঠিয়ে নিন।,রেশমি জিলাপি,যা লাগবে : ক. সিরার জন্য চিনি ১.৫ কাপ, পানি এক কাপ, ঘি এক টেবিল চামচ, লেবুর রস এক টেবিল চামচ।,খ. জিলাপির জন্য : ময়দা এক কাপ, বেসন এক টেবিল চামচ, কর্নফ্লাওয়ার এক টেবিল চামচ, ইস্ট এক টেবিল চামচ, চিনি এক টেবিল চামচ, টকদই ১/৩ কাপ, ফুড কালার পছন্দমতো রং ৫-৬ ফোঁটা, লবণ সামান্য, তেল দুই টেবিল চামচ, হালকা গরম পানি এক কাপ।,ভাজার জন্য : দুই কাপ তেল ও এক টেবিল চামচ ঘি।,যেভাবে কবেন : ক. সিরা তৈরি : চিনি ও পানি চুলায় চাপান। লেবুর রস ও ঘি দিয়ে নাড়তে থাকুন। ফুটে ওঠার পর ৮-১০ মিনিট জ্বাল দিয়ে দুই তারের সিরা তৈরি করুন।,খ. জিলাপি তৈরি : সব শুকনা উপকরণ-ময়দা, চালের গুঁড়া, ইস্ট, চিনি ও লবণ নেড়েচেড়ে মিশিয়ে দিন। টকদই ও তেল দিয়ে মিশান। হালকা গরম পানি অল্প অল্প করে দিয়ে মিশ্রণটি ভালো করে ফেটান। ফুড কালার মিশিয়ে মিশ্রণটি রেখে দিন ১৫ মিনিট। একটা জিপলক পলিথিনের এক কোনায় মিশ্রণটি ঢেলে কোনা কেটে ছিদ্র বানিয়ে নিন। অন্যদিকে চুলায় তেল ও ঘি মিশিয়ে গরম করে হাত ঘুরিয়ে জিপলক পলিথিন থেকে জিলাপির শেপে মিশ্রণ দিন। প্যান ভরে বেশ কয়েকটি দিন। মাঝারি আঁচ উলটে-পালটে হালকা সোনালি করে ভেজে তুলুন। সঙ্গে সঙ্গে এ জিলাপি হালাকা গরম সিরায় দিন। এপাশ-ওপাশ উলঠে সঙ্গে সঙ্গে তুলে নিন।,চিকেন স্টিক,যা লাগবে : তিন কোনা শেপে কাটা লম্বা পাতলা চিকেন ব্রেস্ট আট পিস, আদা-রসুন বাটা এক টেবিল চামচ, মরিচ গুঁড়া এক চা চামচ, চিকেন তন্দুরি মসলা এক টেবিল চামচ, সয়াসস এক টেবিল চামচ, লবণ স্বাদমতো, বেসন ১/২ কাপ, পানি পরিমাণমতো, তেল ভাজার জন্য, সাসলিক স্টিক আটটি।,যেভাবে করবেন : চিকেনের সঙ্গে আদা-রসুন বাটা, মরিচ গুঁড়া চিকেন তন্দুরি মসলা, সয়াসস ও লবণ মাখিয়ে মেরিনেট করুন ১/২ ঘণ্টা। চিকেন পিসগুলো উঠিয়ে ওই মসলার ভেতরেই বেসন এবং পানি ফেটে মাঝারি ঘনত্বের ব্যাটার বানান। চিকেন পিসগুলো এ ব্যাটারে চুবিয়ে সাসলিক স্টিকে গেঁথে মৃদু আঁচে ডুবো তেলে সোনালি করে ভেজে উঠিয়ে নিন।,হালিম,যা লাগবে : হালিম মিক্স ১ প্যাকেট, হাড়সহ মাংস ৫০০ গ্রাম, পেঁয়াজ কুচি এক কাপ, আদা বাটা এক চা চামচ, রসুন বাটা এক চা চামচ, কাঁচামরিচ ১০টা, ধনিয়াপাতা কুচি দুই টেবিল চামচ, আদা কুচি দুই টেবিল চামচ, শসা কুচি ১/২ কাপ, লেবু (টুকরা করা) একটা, পানি পরিমাণমতো, তেল ২/৩ কাপ, ঘি দুই টেবিল চামচ।,যেভাবে করবেন : তেল গরম করে পেঁয়াজ কুচি দিয়ে বেরেস্তা বানান। বেরেস্তা ২/৩ ভাগ উঠিয়ে বাকি বেরেস্তা এবং তেল মাংসে ঢেলে দিন। হালিমের মসলার প্যাকেটের মসলা, আদা ও রসুন বাটা দিন। পরিমাণমতো পানি দিন। মাংস সিদ্ধ করে নিন। এ অবসরে প্যাকেটের হালিম মিক্স ফুটন্ত গরম পানিতে গুলিয়ে ১৫-২০ মিনিট অপেক্ষা করুন। এটা মাংসে ঢেলে দিন। সিদ্ধ হওয়া পর্যন্ত রান্না করুন। ঘি ছড়িয়ে নামিয়ে নিন। লেবু টুকরো, তুলে রাখা বেরেস্তা, আদা, কাঁচামরিচ, ধনিয়াপাতা কুচি দিয়ে গরম পরিবেশন করুন।,বুন্দিয়া,যা লাগবে : বেসন ১ কাপ, পানি পরিমাণমতো, ঘি ১ চা চামচ, ফুড কালার ইচ্ছানুযায়ী, লবণ এক চিমটি। সিরার জন্য : চিনি এক কাপ, পানি ১/২ কাপ, এলাচ তিনটি, ঘি এক চা চামচ, লেবুর রস এক চা চামচ।,ভাজার জন্য : তেল দুই কাপ।,যেভাবে করবেন : বেসন চেলে অল্প পানি দিয়ে ফেটে ঘন ব্যাটার বানান। লবণ ও ঘি মিশান। ব্যাটারের কিছু অংশ তুলে পছন্দমতো এক-একাধিক ফুড কালার মিশিয়ে আলাদা করে রাখুন। তেল গরম দিন। মাঝারি আঁচে বুন্দিয়া বানানোর ঝাঁজরিতে ব্যাটার অল্প অল্প করে গরম তেলে ফেলুন। ভেজে উঠান।,সিরা তৈরি : পানি ও চিনি একত্রে জ্বাল দিন। এলাচ ফাটিয়ে দিন। ঘি ও লেবুর রস দিন। চুলার আঁচ মৃদু করে ভাজা বুন্দিয়াগুলো দিন। ৪-৫ মিনিট পর চুলা বন্ধ করে দিন। ঘণ্টাদুয়েক পর পরিবেশন করুন।,"
হালকা মসলায় সেহরি,"চিংড়ির তড়কা,যা লাগবে : পটোল ৫০০ গ্রাম, চিংড়ি মাছ ছয় পিস, পেঁয়াজ কুচি দুই টেবিল চামচ, আদা ও রসুন বাটা এক চা চামচ, হলুদ, মরিচ, ধনিয়া গুঁড়া এক চা চামচ করে, জিরা গুঁড়া আধা চা চামচ, সয়াবিন তেল চার টেবিল চামচ, লবণ স্বাদমতো, কাঁচামরিচ চার-পাঁচটি, ধনিয়াপাতা কুচি দুই টেবিল চামচ, আলু দুটি।,যেভাবে করবেন : পটোল ও আলুর খোসা ফেলে কিউব করে কেটে নিন। সয়াবিন তেল গরম হলে পেঁয়াজ কুচি সামান্য ভেজে নিন। পরে চিংড়ি মাছ অল্প ভেজে উঠিয়ে রাখুন। এবার সামান্য পানি দিয়ে আদা ও রসুন বাটা, হলুদ, মরিচ, ধনিয়া গুঁড়া লবণ দিয়ে ভালো করে কষিয়ে নিন। আলু ও পটোল দিয়ে আবারও কষিয়ে পরিমাণমতো পানি দিয়ে রান্না করুন। সবশেষে কাঁচামরিচ, চিংড়ি মাছ, ধনিয়াপাতা কুচি, জিরা গুঁড়া দিয়ে নেড়ে নামিয়ে নিন। তৈরি হয়ে গেল পটোল দিয়ে চিংড়ির তড়কা।,মসুর ডাল ভুনা,যা লাগবে : পটোল ছয়টা, মুসুর ডাল এক কাপ, পেঁয়াজ কুচি ২ টেবিল চামচ, হলুদ, মরিচ, ধনিয়া গুঁড়া আধা চা চামচ করে, আদা ও রসুন বাটা আধা চা চামচ, লবণ স্বাদমতো, সয়াবিন তেল চার টেবিল চামচ, কাঁচামরিচ পাঁচ-ছয়টি, ধনিয়াপাতা কুচি দুই টেবিল চামচ।,যেভাবে করবেন : পটোলের পাতলা খোসা ফেলে দুপাশ কেটে নিন। তেলে পেঁয়াজ কুচি সামান্য ভেজে নিন। এবার অল্প পানি দিয়ে আদা ও রসুন বাটা, হলুদ, মরিচ, ধনিয়া গুঁড়া দিয়ে ভালো করে কষিয়ে নিন। তারপর পটোল ও আধা কাপ পানি, লবণ দিয়ে আবারও রান্না করুন সিদ্ধ হওয়া পর্যন্ত। পরে ধুয়ে রাখা মসুর ডাল দিয়ে কষিয়ে পানি দিন। ফুটে উঠলে কাঁচামরিচ, ধনিয়াপাতা কুচি দিয়ে নেড়ে নামিয়ে নিন। তৈরি হয়ে গেল পটোল দিয়ে মসুর ডাল ভুনা।,মুরগি দিয়ে পেঁপে ঝোল,যা লাগবে : মুরগি একটা, পেঁপে ৫০০ গ্রাম, পেঁয়াজ কুচি বা বাটা দুই টেবিল চামচ, আদা ও রসুন বাটা এক টেবিল চামচ, হলুদ, মরিচ, ধনিয়া গুঁড়া এক চা চামচ করে, জিরা গুঁড়া আধা চা চামচ, এলাচ ও দারুচিনি ২/৩ পিস করে, লবণ স্বাদমতো, গরম মসলা গুঁড়া আধা চা চামচ, কাঁচামরিচ ফালি ৭-৮টি সয়াবিন তেল চার টেবিল চামচ।,যেভাবে করবেন : মুরগি কেটে পরিষ্কার করে ধুয়ে নিন। পেঁপে খোসা ফেলে টুকরা করে কেটে ধুয়ে নিন।,কড়াইতে সয়াবিন তেল গরম হলে এলাচ ও দারুচিনি ফোঁড়ন দিন। এবার পেঁয়াজ বাটা, আদা ও রসুন বাটা দিয়ে নেড়ে অল্প পরিমাণ পানি দিন। তারপর হলুদ, মরিচ, ধনিয়া গুঁড়া লবণ দিয়ে ভালো করে কষিয়ে মুরগির মাংস ৭-৮ মিনিট রান্না করুন। পরে পেঁপে দিয়ে ঢাকনাসহ রান্না করুন। সিদ্ধ না হওয়া পর্যন্ত সঙ্গে পরিমাণমতো পানি দিন। নামানোর আগে জিরা গুঁড়া, গরম মসলা গুঁড়া, কাঁচামরিচ ফালি দিয়ে নেড়ে নামিয়ে নিন। তৈরি হয়ে গেল দারুণ স্বাদের মুরগি দিয়ে পেঁপের ঝোল।,ইলিশ দিয়ে পটোল,যা লাগবে : রিং পিস করা ইলিশ মাছ চার পিস, পটোল আধা কেজি, আলু ২০০ গ্রাম, পেঁয়াজ বাটা দুই টেবিল চামচ, হলুদ, মরিচ, ধনিয়া গুঁড়া, এক চা চামচ করে, আদা ও রসুন বাটা এক চা চামচ, সয়াবিন তেল চার টেবিল চামচ, লবণ স্বাদমতো, কাঁচামরিচ পাঁচ-ছয়টি, ধনিয়াপাতা কুচি দুই টেবিল চামচ।,যেভাবে করবেন : আলু ও পটোল খোসা ফেলে কেটে নিন লম্বা করে। ইলিশ মাছ রিং পিস করে কেটে-ধুয়ে নিন। কড়াইতে সয়াবিন তেল দিয়ে পেঁয়াজ বাটা, আদা ও রসুন বাটা, হলুদ, মরিচ, ধনিয়া গুঁড়া, লবণ দিয়ে কষিয়ে নিন। পরে আলু ও পটোল কষিয়ে পরিমাণমতো পানি দিন। ফুটে উঠলে রিং পিস করা কাঁচা ইলিশ দিয়ে ঢাকনা দিয়ে রান্না করুন পাঁচ মিনিট। শেষে কাঁচামরিচ, ধনিয়াপাতা কুচি দিয়ে নেড়ে নামিয়ে নিন। তৈরি হয়ে গেল দারুণ স্বাদের ইলিশ দিয়ে পটোল।,"
যে ৫ লক্ষণে বুঝবেন আপনি লিভার সিরোসিসে আক্রান্ত!,"শরীরের গুরুত্বপূর্ণ অঙ্গপ্রত্যঙ্গের মধ্যে লিভার অন্যতম। শরীর সুস্থ থাকা অনেকটা নির্ভর করে এ লিভারের ওপর। এ লিভারে আক্রান্ত হওয়ার ফলে প্রাণ ঝরছে হাজার হাজার মানুষের। ,লিভার সিরোসিস হলে স্বাভাবিক কর্মক্ষমতা পুরোপুরি হারিয়ে ফেলে মানুষ। এই রোগে লিভার একেবারে অকেজো হয়ে পড়ে। লিভারের দীর্ঘস্থায়ী ক্ষত থেকে এই অসুখের জন্ম নেয়। অনেক ক্ষেত্রেই লিভার সিরোসিসে আক্রান্ত রোগী লিভার ক্যানসারেও আক্রান্ত হন।,লিভারের অসুখের শেষ পর্যায় হলো সিরোসিস। এই পর্যায়ে রোগ পৌঁছে যাওয়ার অর্থ হলো— সমস্যা অনেক গভীরে চলে গেছে। বেশিরভাগ ক্ষেত্রে লিভার সিরোসিস ধরতেই অনেকটা দেরি হয়ে যায়।  আর যখন ধরা পড়ে, তখন আর কিছু করার থাকে না। তবে এই রোগ শরীরে থাবা বসালে কিছু কিছু লক্ষণ প্রকাশ পায়।,লিভার সিরোসিসের অন্যতম লক্ষণ জন্ডিস। ত্বক ও চোখের সাদা অংশ হলুদ হয়ে যায়। রক্তে বিলিরুবিনের মাত্রা বেড়ে গেলে জন্ডিস দেখা দেয়। রক্তের লোহিত কণিকাগুলো স্বাভাবিক নিয়মেই ভেঙে গিয়ে বিলিরুবিন তৈরি করে, যা লিভারে প্রক্রিয়াজাত হয়ে পিত্তরসের সঙ্গে পিত্তনালির মাধ্যমে পরিপাকতন্ত্রে প্রবেশ করে।  তার পর তা শরীর থেকে নির্গত হয়। লিভারে ক্ষত তৈরি হলে লিভার শরীরে বিলিরুবিনের মাত্রা নিয়ন্ত্রণে রাখতে পারে না।  তখন এই অসুখ হওয়ার আশঙ্কা তৈরি হয়।,লিভার ঠিকমতো কাজ না করলে, শরীরের বিপাকীয় কাজগুলো ঠিকমতো সম্পন্ন হয় না। ফলে শারীরিক ক্লান্তি, দুর্বলতা ও অস্থিরতা দেখা দেয়।,লিভারের সিরোসিসের কারণে পেটে তরল জমা হতে পারে। ফলে পেট ফাঁপা এবং ব্যথা হওয়ার মতো সমস্যা দেখা দিতে পারে। পেট ফাঁপার সমস্যায় আমরা প্রায়ই ভুগি। সেই সময় পেটও ফুলে থাকে। তবে বেশ কয়েক দিন পর পর এই রকম সমস্যা দেখা দিলে অবশ্যই ডাক্তারের চিকিৎসা নেওয়া প্রয়োজন। ,লিভার দূষিত রক্তের কোষগুলোকে বৃদ্ধি পেতে দেয় না। লিভার ভিটামিনকে এর সাহায্যে এক ধরনের প্রোটিন উৎপাদন করে। এই প্রোটিন রক্তক্ষয় বন্ধ করে যে কোনো ক্ষত তাড়াতাড়ি সারিয়ে তুলতে সাহায্য করে। তবে লিভার যদি খারাপ হয়, তখনই শরীরে রক্ত জমাট বেঁধে কালশিটে দেখা দিতে পারে, কিংবা খুব সহজেই অনেকটা রক্তক্ষয় হয়ে যেতে পারে।,লিভার সঠিকভাবে কাজ না করলে রক্ত​​প্রবাহে টক্সিন জমা হতে পারে। যার ফলে মানসিক পরিবর্তন হয়। যেমন -বিভ্রান্তি, স্মৃতিশক্তির সমস্যা ইত্যাদি। লিভার সিরোসিসে আক্রান্ত হলে লিভার ফেলিওর, লিভার ক্যানসর— এমনকি মৃত্যুও হতে পারে।,"
যে ৫ অভ্যাসের কারণে ঘুম আসতে বিলম্ব হয়!  ,"শরীরের শান্তির বাহক হচ্ছে ঘুম। এ ঘুম ঠিকঠাক না হলে স্বাভাবিক কার্যক্রমে ব্যাঘাত ঘটে। বর্তমানে ঘুমের সমস্যায় ভুগছেন প্রায় কোটি কোটি মানুষ। এ সমস্যা শিশু থেকে শুরু করে বৃদ্ধ পর্যন্ত এ সমস্যায় জর্জরিত হতে পারেন।  তবে এ সমস্যাকে তত গুরুত্ব দিতে চাই না।  শুধু তাই নয়, প্রতিনিয়ত ঘুমের সমস্যার কারণে শরীরে বাসা বাঁধে নানা জটিল রোগ।,এ ছাড়া ঠিকমতো ঘুম না হলে মস্তিষ্ক ভালোভাবে কাজ করে না, স্মৃতিভ্রংশ হওয়া, কাজে বা পড়ায় মনোযোগের অভাব, উচ্চ রক্তচাপ, হার্টের সমস্যা বাড়ে, ডায়াবেটিসের ঝুঁকি, হজমে গণ্ডগোল, রোগপ্রতিরোধ ক্ষমতা কমে যাওয়া, অবসাদ, হ্যালুসিনেশন, ক্লান্তি, দুর্বলতার মতো আরও অনেক সমস্যা দেখা দেয়। তাই সুস্থ থাকার জন্য প্রতিদিন ভালো ঘুম হওয়া অত্যন্ত জরুরি।,ঘুমের সমস্যার অন্যতম প্রধান কারণ হলো— খাদ্যাভ্যাস ও জীবনযাত্রার পরিবর্তন। দৈনন্দিন জীবনে আমাদের এমন কিছু বদভ্যাস আছে, যেগুলো ঘুমের ওপর নেগেটিভ প্রভাব ফেলে। তাই সবার জানা উচিত কোলো কোলো অভ্যাসের কারণে ঘুমের সমস্যা দেখা দেয় ।  ,ঘুম কেমন হবে, তা পুরোপুরি নির্ভর করে দৈনন্দিন জীবনধারার ওপর।  জীবনযাত্রার মধ্যেই লুকিয়ে থাকে ঘুমের সমস্যা। অস্বাস্থ্যকর জীবনযাপনের কারণেই ঘুম আসতে দেরি হয়, অথবা প্রতিদিন পর্যাপ্ত ঘুম হয় না।  এর প্রভাব পড়ে শরীরের ওপর। তাই আপনার কোন কোন অভ্যাস এবং খাদ্যাভ্যাসের কারণে ঘুমের সমস্যা হচ্ছে তা বোঝা খুব জরুরি।,চা, কফির নেশা অনেকেরই রয়েছে। দিনের বেলা পরিমিত পরিমাণে কফি খেলে সমস্যার কিছু নেই। তবে বিকালের পর কফি খাওয়ার অভ্যাস থাকলে ঘুমের সমস্যা হতে পারে। কফিতে থাকা ক্যাফেইন দীর্ঘক্ষণ রক্তে উপস্থিত থাকে।  আমাদের শরীরে ক্যাফেইন বিপাক করার জন্য প্রয়োজন প্রায় ৯-১০ ঘণ্টা।  ফলে রাতে ঘুম আসতে দেরি হয় এবং পর্যাপ্ত ঘুম হয় না।,প্রতিদিন শরীরচর্চা বা ব্যায়াম করলে হার্ট রেট এবং শরীরের তাপমাত্রাও ঠিক থাকে, যা এন্ডোরফিন ও সেরোটোনিন উৎপাদনে সাহায্য করে। এসব স্ট্রেস কমায় এবং ভালো ঘুম হতে সাহায্য করে। তাই, যারা নিয়মিত ব্যায়াম করেন, তাদের ঘুমের কোনো সমস্যা হয় না। তবে অতিরিক্ত ব্যায়াম বা সন্ধ্যার পর ব্যায়াম করলে ঘুমের সমস্যা দেখা দিতে পারে।,ভালো ঘুমের জন্য স্বাস্থ্যকর খাবার খাওয়া প্রয়োজন। রিফাইন্ড, অতিরিক্ত চিনি এবং ট্রান্স-ফ্যাটজাতীয় খাবার বেশি খেলে প্রদাহের সমস্যার পাশাপাশি ওজন বৃদ্ধি পায় এবং ঘুমে ব্যাঘাত ঘটে।,অত্যধিক মোবাইল ব্যবহার, ঘুমানোর আগে ভারি খাবার খাওয়া এবং প্রচুর পরিমাণে চিনি গ্রহণ, অ্যালকোহল পান— এসব অভ্যাস ঘুমের ওপর খারাপ প্রভাব ফেলে। ঘন ঘন ঘুম ভেঙে যাওয়া, তাড়াতাড়ি ঘুম না আসা— এর পেছনে রয়েছে অভ্যাসের সমস্যা। আবার প্রতিদিন একই সময়ে না ঘুমালে নিয়মিত ঘুম আসতে সমস্যা তৈরি হয়।  ,সূত্র: বোল্ড স্কাই
 ,"
নারীদের সুস্থ থাকতে যে ৫টি টিকা নেওয়া জরুরি ,"আমাদের শরীরে কোনো রোগ দেখা দিলে সঙ্গে সঙ্গে ডাক্তারের শরণাপন্ন হই। তার পরামর্শে ওষুধ সেবন করে সুস্থ হয়ে উঠি। তবে কিছু রোগ আছে যেগুলো ওষুধের মাধ্যমে পুরোপুরি সুস্থ হওয়া সম্ভব নয়। সে ক্ষেত্রে টিকা নেওয়া জরুরি হয়ে পড়ে। বিশেষ করে নারীদের কিছু রোগ আছে, যেগুলো টিকা ছাড়া পুরোপুরি সুস্থ হওয়া একেবারেই সম্ভব না। আর নারীরা সুস্থ না থাকলে ভবিষ্যৎ প্রজন্ম সুস্থভাবে বিকাশ হবে না।
বিশ্বে বিভিন্ন রকম রোগের সঙ্গে লড়াইয়ের জন্য বিভিন্ন ধরনের টিকা আছে। টিকা নেওয়ার ফলেই নিয়ন্ত্রণে আনা গেছে বহু রোগকে। টিকা আমাদের প্রাণঘাতী রোগ থেকে বাঁচাতে পারে। বিশেষ করে প্রত্যেকটি নারীরও উচিত ভ্যাকসিনেশন বা টিকা সম্পর্কে সচেতন হওয়া এবং সময়মতো টিকা নেওয়া। তা হলেই বিভিন্ন গুরুতর রোগ থেকে সুরক্ষিত থাকা যাবে। ,প্রথমত হিউম্যান প্যাপিলোমা ভাইরাস (এইচপিভি)। এইচপিভি সংক্রমণ হলো, সবচেয়ে সাধারণ যৌনবাহিত সংক্রমণগুলোর মধ্যে একটি। চিকিৎসকদের মতে, বেশিরভাগ ক্ষেত্রেই দেখা যায় সার্ভিক্যাল ক্যানসার এইচপিভি ভাইরাসের কারণেই হয়। এ ভ্যাকসিন ভাইরাসের বিরুদ্ধে শরীরে প্রতিরোধ ক্ষমতা তৈরি করতে সক্ষম। ফলে সার্ভিক্যাল ক্যানসার প্রতিরোধ হয়। এই ভ্যাকসিন মলদ্বারের ক্যানসার, মুখ, গলা, মাথা এবং গলার ক্যানসারও প্রতিরোধ করতে পারে। এই টিকা দেওয়ার আদর্শ বয়স হলো ১১ বা ১২ বছর। ,ইনফ্লুয়েঞ্জা ভ্যাকসিন ইনফ্লুয়েঞ্জা বা ফ্লুর ভ্যাকসিন যে কেউ নিতে পারে। বিশেষ করে গর্ভবতী ও স্তন্যদায়ী মহিলা অথবা যাদের ইমিউনিটি দুর্বল, হাঁপানি বা আর্থ্রাইটিসে ভুগছেন তাদের অবশ্যই এ ভ্যাকসিন নিতে হবে। ছয় মাসের বেশি বয়সি বাচ্চারাও এটি নিতে পারে। কোনো নারী এই ভ্যাকসিন না নিয়ে থাকলে, গুরুতর ইনফ্লুয়েঞ্জায় আক্রান্ত হতে পারে। ,টিটেনাস, ডিপথেরিয়া ও পারটুসিস এই ভ্যাকসিন টিটেনাস, ডিপথেরিয়া এবং পারটুসিস (হুপিং কাশি) থেকে রক্ষা করে। এসব রোগ প্রাণঘাতী হতে পারে। নারীরা গর্ভাবস্থার যে কোনো সময় টিডিএপি ভ্যাকসিন নিতে পারেন, তবে এ ভ্যাকসিনের আদর্শ সময় হলো গর্ভাবস্থার ২৭ থেকে ৩৬ সপ্তাহের মধ্যে। এতে মা ও বাচ্চা সুরক্ষিত থাকবে। ,হাম, মাম্পস ও রুবেলা এমএমআর ভ্যাকসিন হাম, মাম্পস এবং রুবেলা থেকে রক্ষা করে এ ভ্যাকসিন। এই ভাইরাসগুলো ব্রেন ড্যামেজ, বধিরতা এবং এমনকি মৃত্যুও ঘটাতে পারে। শিশুর বয়স ১২-১৫ মাস হয়ে গেলে, এই টিকা দেওয়া যেতে পারে। দ্বিতীয় ডোজ ৪-৬ বছর বয়সের মধ্যে এবং আরেকটি ডোজ ১৫ বছর বয়সে দেওয়া যেতে পারে। হেপাটাইটিস বি ভ্যাকসিন এই ভ্যাকসিনটি হেপাটাইটিস বি থেকে রক্ষা করে।,এ ভাইরাস লিভারের রোগ ও লিভার ক্যানসারের কারণ হতে পারে। এই টিকা সব নবজাতককে দেওয়া হয়। তবে যারা এই ভ্যাকসিন মিস করে যান, তাদের এ তিনটি ভ্যাকসিনের সিরিজ যে কোনো সময় দেওয়া যেতে পারে।,সূত্র : বোল্ড স্কাই ,"
বয়স ৩০ পেরোলে নারীর প্রজননক্ষমতা ৫০ শতাংশ কমে যায়,"সন্তান নেওয়ার সিদ্ধান্তটা নারী ও তার সঙ্গীর। তবে সময়মতো সন্তান না নিলে পরবর্তী সময়ে অনেক জটিলতা দেখা দেয়। ,একজন প্রাপ্তবয়স্ক পুরুষের শরীরে প্রতিদিন প্রায় ৩০ কোটি শুক্রাণু তৈরি হয়। একটি মেয়েশিশু জন্মের সময়ে নির্দিষ্টসংখ্যক ডিম্বাণুগুলো নিয়ে জন্মে। প্রতি মাসের মাসিক চক্রে একটি করে ডিম্বাণু পরিপক্ব হয়, এর সঙ্গে আরও কিছু ডিম্বাণু এই প্রক্রিয়ায় পরিপক্ব হওয়ার আগেই নষ্ট হয়ে যায়। ফলে বয়সের সঙ্গে সঙ্গে ডিম্বাণুর সংখ্যা কমতে থাকে।,জন্মের পর নারীদের শরীরে নতুন কোনো ডিম্বাণু তৈরি হয় না। তাই বয়স বেড়ে চলার সঙ্গে সঙ্গে প্রজনন ক্ষমতা কমতে থাকে। একটি মেয়েশিশুর জন্মের সময় প্রথম দিকে ডিম্বাশয়ে ডিম্বাণু পরিমাণ থাকে ১০ থেকে ২০ লাখ। ,ধীরে ধীরে সেই শিশু প্রাপ্তবয়স্ক হয় বা মাসিকের সময় হয়, তখন মেয়েদের ডিম্বাণুর পরিমাণ হয় ৪০ হাজার।,মেয়েরা এখন নিজের ক্যারিয়ারের জন্য কিছুটা দেরিতে বিয়ে করছে। তবে প্রথম সন্তানটি ২৫ বছর বয়সের আগে নিলে ভালো। 
 
৩০ বছর পেরিয়ে গেলে প্রজননক্ষমতা প্রায় ৫০ শতাংশ কমে যায়। ৩৫ বছর পর ডিম্বাণুর সংখ্যা কমে যায় বেশি।,যদি মায়ের বয়স বেশি হয়ে যায় ,যদি প্রথম সন্তান জন্মদান করে ৩২-এ পড়ে, তা হলে জন্মগত ত্রুটিযুক্ত এবং ডাউন সিনড্রোম বেশি হয়।,৩২ বছর বয়স থেকেই উর্বরতা কমতে শুরু করে। ৩৭ বছর বয়সে গিয়ে তা আরও কমতে শুরু করে।,বেশি বয়সে গর্ভধারণের কারণে উচ্চরক্তচাপ ও গর্ভকালীন ডায়াবেটিসের মতো ঝুঁকি বাড়তে শুরু করে।,৪০ বছরের বেশি বয়স্কদের গর্ভপাতের ঝুঁকি বেশি থাকে। নানা ধরনের জটিলতা তখন তৈরি হয়।,লেখক: পরিচালক, ২৫০ শয্যা বিশিষ্ট টিবি হাসপাতাল।,"
ত্বকের সুরক্ষায় করণীয়,"ত্বকের সমস্যার অন্যতম কারণের একটি হলো বাইরের ধুলাবালি। কেবল যে বাইরের তা নয়, ঘরের মাঝেও গরম শুরুর এ সময়ে যে ধুলাবালি থাকে তাও ত্বকের জন্য অনেক বেশি ক্ষতিকর। অনেক সময় আমরা ঘরে থেকে ত্বক রুক্ষ, মলিন কিংবা ব্ল্যাক স্পটের কারণ খুঁজে পাই না। তবে ঘরোয়া কিছু টিপস আর প্রতিদিনের ত্বকের যত্নে একটু পরিবর্তন আনলেই ধুলাবালি থেকেও ত্বক সুরক্ষিত থাকবে সঙ্গে ত্বক সুস্থও থাকবে। আর এ বিষয়টি আরও সহজ করে জানিয়েছেন আকাঙ্ক্ষা’স গ্ল্যামার ওয়ার্ল্ডের ব্যবস্থাপনা পরিচালক ও অ্যারোমা থেরাপিস্ট জুলিয়া আজাদ। লিখেছেন-ফারিন সুমাইয়া,ত্বকের সুরক্ষায় প্রথম কাজ ক্লিঞ্জিং। যেহেতু গরম শুরুর এ সময়ে ঘাম হচ্ছে আবার অনেকের সিবাম একটিভ থাকায় প্রচুর তেল বের হয় ত্বক থেকে তাই ত্বক পরিষ্কার রাখা সবচেয়ে বেশি প্রয়োজন। অন্যদিকে ত্বক পরিষ্কারের ক্ষেত্রে দিনে অন্তত একবার ডিপ ক্লিনিং আবশ্যক। আমাদের ত্বক সবচেয়ে সেনসিটিভ হয়ে থাকে। তাই সঠিকভাবে এবং সময় মতো তার যত্ন নিতে হবে। এ ক্ষেত্রে অনেকেই কেবল রাতে ঘুমাতে যাওয়ার আগে ত্বকের যত্ন নিয়ে থাকেন। এ ক্ষেত্রে শুরু করতে হবে দিনের শুরু থেকেই। ওয়েল বেইজড ক্লিনজিং সব ধরনের ত্বকের জন্য উপযোগী। যেহেতু এ ধরনের ক্লিনজিং জোজোবা অয়েল থেকে হয়ে থাকে তাই ত্বকের ক্ষেত্রেও যেমন উপকারী তেমনি লোমকূপের গভীর থেকেও ময়লা দূর করে আনে অল্প সময়ই। এরপর অবশ্যই একটি ভালো ফেস ওয়াশ দিয়ে মুখ ধুয়ে নিতে হবে। এছাড়া ত্বকের যত্নের এ ধাপে এর পরই আসে ময়েশ্চারাইজার। সেই ক্ষেত্রে টোনিং করে নিতে হবে ময়েশ্চারাইজার ব্যবহারের আগেভাগে। এ টোনার আপনি চাইলে বাসায় ঘরোয়া সরঞ্জামে কিংবা বাইরে থেকেও ব্র্যান্ড ওয়াজ কিনে আনতে পারেন। অন্যদিকে টোনার এরপর ময়েশ্চারাইজার ব্যবহার অনেকেই ঝামেলা মনে করেন। কিন্তু ত্বকের সঠিক যত্নে এ ধাপটি অনেক বেশি জরুরি। এতে ত্বক লক হয়ে থাকে যাতে করে বাইরের ধুলাবালি ত্বকের ভেতর পর্যন্ত যেতে না পারে। এ ক্ষেত্রে ঘরোয়াভাবে টোনার বানাতে সমপরিমাণ শসার রস, অ্যালোভেরা জেল, গোলাপজল মিশিয়েও ব্যবহার করতে পারেন। আর অবশ্যই ত্বকের ধরন বুঝে ময়েশ্চারাইজার ব্যবহার করতে হবে। ত্বক যদি তৈলাক্ত হয় তবে ওয়াটার বেইজড ময়েশ্চারাইজার ব্যবহার সবচেয়ে ভালো। ত্বকের যত্নে আরেকটি ধাপ হচ্ছে সিরাম। সিরাম ব্যবহারের ক্ষেত্রেও কিছু বিষয় মাথায় রাখতে হবে। ভিটামিন সি-যুক্ত সিরাম দিনে সূর্যের আলোয় ব্যবহার করা যাবে না। এতে ত্বক উলটো উজ্জ্বলতা হারায়। এর বাইরে ত্বকের যত্নে গরমে সানস্কিনের বিকল্প নেই। যারা বাইরে যান তারা তো অবশ্যই আর ঘরে যারা থাকেন তারাও ব্যবহার করবেন এ সানস্ক্রিন। অন্যদিকে ছোটদের ত্বকের যত্নেও সানস্ক্রিন খুব ভালো কাজ করে। এছাড়া হাতে কিংবা পায়ের যত্নে ক্লিনআপ ঘরে বসেই করে নেওয়া যেতে পারেন। একটি টমেটো দুই ভাগ করে তাতে চিনি ডিপ করে সার্কেল ওয়াইজভাবেও ত্বক পরিষ্কার করে নিতে পারেন। অন্যদিকে ডাবল ক্লিনজিং-এর ক্ষেত্রে দুধ খুবই উপকারী। একটু বেসন আর দুধ মিশিয়ে তা দিয়ে ত্বক পরিষ্কার করে নিতে পারেন। সর্বোচ্চ দুই থেকে তিন মিনিট রেখে হালকা হাতে ম্যাসাজ করে স্বাভাবিক তাপমাত্রার পানি দিয়ে ধুয়ে নিলেই আপনি পাবেন উজ্জ্বল, সুন্দর ত্বক ধুলা ময়লা, গরম শুরুর এ সময়েও।,"
নগরে ফ্যাশন শো,"কে-ক্র্যাফট
মোহাম্মদপুরের আদাবর রিং রোডে ফ্যাশন হাউজ কে-ক্র্যাফটের প্রথম এক্সপেরিয়েন্স সেন্টারের শুভ সূচনা হলো। অনুষ্ঠানে সানজিদা হক আরেফিন লুনার কোরিওগ্রাফিতে দেশসেরা মডেলদের অংশগ্রহণে ফ্যাশন শোতে এগারোটি কিউতে প্রদর্শিত হলো ৫০টি নতুন ডিজাইনের পোশাক। এ নতুন এক্সপেরিয়েন্স সেন্টারে বছরজুড়ে নানা ধরনের অনুষ্ঠান আয়োজনের কথা জানালেন কে-ক্র্যাফটের অন্যতম উদ্যোক্তা খালিদ মাহমুদ খান ও শাহনাজ খান। জীবনযাপনকে সুন্দরতর করা, শিশুদের মনোবিকাশ, নতুন সৃজনশীল প্রতিভাদের সবার সঙ্গে পরিচয় করিয়ে দেওয়ার পরিকল্পনার কথা আয়োজনে জানানো হয়।,ঢেউ
জনপ্রিয় লাইফস্টাইল ব্র্যান্ড ‘সারা’-এর ওয়েস্টার্ন সাব-ব্র্যান্ড ‘ঢেউ’-এর যাত্রা শুরু হলো। শুধু ওয়েস্টার্ন পোশাক নিয়ে দেশের বাজারে ব্র্যান্ডটি যাত্রা শুরু করল। ৯ মার্চ থেকে সারার সব আউটলেট ও সোশ্যাল প্ল্যাটফর্মে পাওয়া যাচ্ছে ‘ঢেউ’-এর সব কালেকশন। নতুন এ সাব-ব্র্যান্ডের উদ্বোধন উপলক্ষ্যে সম্প্রতি রাজধানীর একটি হোটেলে আমন্ত্রিত অতিথি, সাংবাদিকরা ও জনপ্রিয় সোশ্যাল মিডিয়া ব্যক্তিত্বদের জন্য একটি ফ্যাশন-শোর আয়োজন করা হয়। উদ্বোধনী অনুষ্ঠানে উপস্থিত ছিলেন, স্নোটেক্স গ্রুপ ও সারা লাইফস্টাইলের ব্যবস্থাপনা পরিচালক এসএম খালেদ, পরিচালক শরীফুন রেবাসহ আরও অনেকে। ‘ঢেউ’ নতুন প্রজন্মের তরুণ-তরুণীদের জন্য একটি আকর্ষণীয় নতুন ওয়েস্টার্ন ফ্যাশন ব্র্যান্ড, যা ‘সারা’ লাইফস্টাইল লিমিটেডের একটি সাব-ব্র্যান্ড। ‘ঢেউ’য়ের পোশাকগুলো সিল্ক, কটন, নিট ও ডেনিম কাপড়ের সমন্বয়ে তৈরি করা হয়েছে। ওয়েবসাইট www.saralifestyle.com.bd,টুয়েলভ
জমকালো ফ্যাশন শো ‘টুয়েলভ রানওয়ে’তে নিজেদের ঈদ কালেকশন ‘রয়েল ডেলিকেসি’র উন্মোচন করল টুয়েলভ ক্লদিং। এবারের ঈদ ও গ্রীষ্মের কালেকশনকে পরিচয় করিয়ে দিতেই তারা আয়োজন করেছে এক মনোমুগ্ধকর ফ্যাশন শো ‘টুয়েলভ রানওয়ে’। ১০ মার্চ রাজধানীর একটি হোটেলের রুফটপে আয়োজিত এ ফ্যাশন শোতে আজরা মাহমুদের পরিচালনায় অনুষ্ঠিত এ ফ্যাশন শোতে শো-স্টপার হিসাবে ছিলেন জনপ্রিয় মডেল সাদিয়া ইসলাম মৌ। অনুষ্ঠানে টুয়েলভের পক্ষ থেকে টিম গ্রুপের ব্যবস্থাপনা পরিচালক আবদুল্লাহ হিল রাকিব এবারের ঈদ কালেকশন নিয়ে বলেন, ‘আমরা শুধু পোশাকের কথাই চিন্তা করি না, আধুনিক ট্রেন্ড এবং ফ্যাশনের কথা মাথায় রেখেই কালেকশন সাজানোর চেষ্টা করি। আমরা চাই প্রতিটি মানুষই আমাদের তৈরি পোশাকে আত্মবিশ্বাসী হয়ে উঠুক এবং উৎসবকে মনে প্রাণে ধারণ করুক।’,"
৪০—এর পর সন্তান নিলে গর্ভপাতের ঝুঁকি বেশি ,"মানুষের জীবনের লক্ষ্য— পড়াশোনা, আর্থিক অবস্থাসহ নানা ধরনের ব্যক্তিগত বিষয়ের ওপরে সন্তান নেওয়ার আদর্শ সময় নির্ভর করে। সবদিক বিবেচনা করে সিদ্ধান্তটা একান্তই তার আর তার সঙ্গীর।,একজন প্রাপ্তবয়স্ক পুরুষের শরীরে প্রতিদিন প্রায় ৩০ কোটি শুক্রাণু তৈরি হয়।,একটি মেয়েশিশু জন্মের সময়ে নির্দিষ্টসংখ্যক ডিম্বাণুগুলো নিয়ে জন্মে। প্রতি মাসের মাসিক চক্রে একটি করে ডিম্বাণু পরিপক্ব হয়, এর সঙ্গে আরও কিছু ডিম্বাণু এই প্রক্রিয়ায় পরিপক্ব হওয়ার আগেই নষ্ট হয়ে যায়। ফলে বয়সের সঙ্গে সঙ্গে ডিম্বাণুর সংখ্যা কমতে থাকে।,জন্মের পর নারীদের শরীরে নতুন কোনো ডিম্বাণু তৈরি হয় না। তাই বয়স বেড়ে চলার সঙ্গে সঙ্গে প্রজনন ক্ষমতা কমতে থাকে। একটি মেয়েশিশুর জন্মের সময় প্রথম দিকে ডিম্বাশয়ে ডিম্বাণু পরিমাণ থাকে ১০ থেকে ২০ লাখ। ,ধীরে ধীরে সেই শিশু প্রাপ্তবয়স্ক হয় বা মাসিকের সময় হয়, তখন মেয়েদের ডিম্বাণুর পরিমাণ হয় ৪০ হাজার।,মেয়েরা এখন নিজের ক্যারিয়ারের জন্য কিছুটা দেরিতে বিয়ে করছে। তবে প্রথম সন্তানটি ২৫ বছর বয়সের আগে নিলে ভালো। 
 
৩০ বছর পেরিয়ে গেলে প্রজননক্ষমতা প্রায় ৫০ শতাংশ কমে যায়। ৩৫ বছর পর ডিম্বাণুর সংখ্যা কমে যায় বেশি।
যদি মায়ের বয়স বেশি হয়ে যায় ,যদি প্রথম সন্তান জন্মদান করে ৩২-এ পড়ে, তা হলে জন্মগত ত্রুটিযুক্ত এবং ডাউন সিনড্রোম বেশি হয়।,৩২ বছর বয়স থেকেই উর্বরতা কমতে শুরু করে। ৩৭ বছর বয়সে গিয়ে তা আরও কমতে শুরু করে।,বেশি বয়সে গর্ভধারণের কারণে উচ্চরক্তচাপ ও গর্ভকালীন ডায়াবেটিসের মতো ঝুঁকি বাড়তে শুরু করে।,৪০ বছরের বেশি বয়স্কদের গর্ভপাতের ঝুঁকি বেশি থাকে। নানা ধরনের জটিলতা তখন তৈরি হয়।,"
রোজার প্রস্তুতি,"পবিত্র মাহে রমজান আর কিছু দিন পরই। সিয়াম সাধনার এই মাস মুসলিম সম্প্রদায়ের জন্য সবচেয়ে গুরুত্বপূর্ণ একটি সময়। প্রতিদিনের রুটিন মাফিক জীবনের সঙ্গে মহান আল্লাহর সন্তুষ্টি লাভের আশায় পানাহার থেকে নিজেকে বিরত রাখা পাশাপাশি নফল ইবাদতের মাধ্যমে ব্যস্ত থাকেন সবাই। তাই রোজার মাস আসার আগে থেকেই কিছু বিষয়ে রাখা প্রয়োজন আগাম প্রস্তুতি। এতে রোজার মাসে যেমন কাজের চাপ অনেকখানি কমে যাবে তেমনই আপনি আল্লাহর সন্তুষ্টি লাভে বেশি বেশি ইবাদতের জন্যও সময় পাবেন খানিকটা বেশি।,রোজার মাসের জন্য আলাদা তালিকা তৈরি করে নিতে পারেন। যেহেতু রোজা রেখে দীর্ঘ সময় পর খাওয়ার কিংবা পানি পান করতে পারছেন তাই খাবারের তালিকায় পর্যাপ্ত পরিমাণে পানি এবং সুষম খাবার থাকছে কিনা তার খেয়াল রাখুন।,বাসার সব বয়সের মানুষের কথা মাথায় রেখে খাবারের তালিকা করুন। যাতে করে রোজার মাসেও সবার প্রয়োজনের বিষয়টি নিশ্চিত করা যায়।,চেষ্টা করুন মাসের খাবার মাসেই তুলে রাখার। বাড়তি আলাদা করে খাবার মজুত করার প্রয়োজন নেই। কেবল যা যা আপনি আলাদাভাবে যুক্ত করতে চাচ্ছেন তার একটা তালিকা তৈরি করে নিন।,শুধু খাবারে নয় ওষুধের বেলায়ও খাবার সময়ের পরিবর্তন আসে। তাই রোজার মাসের একটি সম্পূর্ণ তালিকা তৈরি করে নিতে পারেন। এতে করে ভুল হওয়ার সম্ভাবনাও কমে যায় অনেকাংশে।,শুকনো খাবার যেমন মুড়ি, চিড়া, খেজুর, বাদাম, বেসন এ জাতীয় খাবার অল্প অল্প করে রোজার মাস কেন্দ্র করে তুলে রাখতে পারেন। যাদের পরিবার বড় তাদের ক্ষেত্রে মাসের খাবারের সঙ্গে একটু বাড়িয়ে নিতে পারেন সব। এতে রোজার শুরুর দিকের চাপ কমে আসবে অনেকখানি।,খাবার-দাবারের পাশাপাশি আনুষাঙ্গিক জিনিস যেমন জায়নামাজ, তসবিহ, টুপি, ইত্যাদি সব কিছু পরিষ্কার করে নিতে পারেন। এ সময় বাসায় অনেক সময় বাড়তি মেহমান আসেন। সে ক্ষেত্রে চাওয়া মাত্রই হাতের কাছে জিনিসগুলো খুব সহজেই পাওয়া যায়। ,এছাড়া রোজার সময় নতুন করে একটু আলাদাভাবে প্রস্তুতির ক্ষেত্রেও খুব ভালো কাজ করে বিষয়টি।,"
শিশুর জন্য রঙিন পোশাক,"ঈদের আনন্দ সবচেয়ে বেশি অনুভব করে শিশুরা। কারণ তাদের ভুবনটাই যে বর্ণিল! বড়দের মতো দায়িত্ব পালনের চাপ নেই, নেই অযথা দুশ্চিন্তা। মানুষের জীবনের সবচেয়ে সুন্দর অংশ মনে করা যেতে পারে শৈশবকে। আর সেই শৈশবের ঈদ রঙিন হবে না? নতুন জামার গন্ধ, রাত পোহালেই ঈদ, কোনো শাসন-বারণ নেই, পড়তে না বসলে মায়ের বকুনি খাওয়া নেই, ইচ্ছামতো ঘুরে বেড়ানো আর বড়দের কাছ থেকে সালামি পাওয়ার আনন্দ ঈদ ছাড়া পাওয়া যায়? তাই তো ঈদের কেনাকাটার চিন্তা করলে সবার আগে আসে শিশুর পোশাকের কথা। রোজা তো এসেই গেল, ঈদের কেনাকাটার তালিকা তৈরি করবেন নিশ্চয়ই? তাহলে শিশুর পোশাক কেনার আগে কিছু বিষয় মাথায় রাখুন।,কাপড়টা কেমন হবে
শিশুর পোশাক কেনার ক্ষেত্রে সবার আগে প্রাধান্য দিন পোশাকের কাপড়কে। কারণ শিশু তার অস্বস্তির কথা ঠিকভাবে বলতে পারে না। তাই পোশাকের কারণে শিশুর অস্বস্তি হলে মুশকিলে পড়ে যাবেন। শিশুর পোশাক কেনার সময় আগে পরখ করে দেখুন পোশাকের কাপড়টা আরামদায়ক কি না। অনেকে অনেক বেশি দাম দিয়ে শিশুকে ভারী ভারী পোশাক কিনে দেন। সেসব পোশাক শিশু খানিকক্ষণ গায়ে রেখে এরপর খুলে ফেলতে চায়। যদিও সেটি পরার কারণে শিশুকে দেখতে ভালোলাগে তবু আরামদায়ক না হলে সে সেটি পরে বেশিক্ষণ থাকতে চাবে না। এদিকে গরমের সময়ে ঈদ হওয়ার কারণে মোটা কিংবা ভারী কাজ করা পোশাক বাদ দিতে হবে। সুতি, মসলিন, সিল্ক, লিনেন, খাদি ইত্যাদির তৈরি পোশাক বেছে নিতে পারেন।,পোশাকের রং
শিশুর ঈদটাকে রঙিন করে তুলতে পোশাকের রঙের দিকে নজর তো আপনাকে দিতেই হবে। শিশুর পোশাকের ক্ষেত্রে নানা রঙের বাহার থাকলেই দেখতে বেশি ভালোলাগে। বর্তমানে অনেক ফ্যাশন হাউজ মা-বাবার সঙ্গে মিলিয়ে শিশুর পোশাক তৈরি করছে।,সেখান থেকেও কিনে নিতে পারেন পছন্দসই কোনো পোশাক। যেহেতু গরমের সময়, একটু উজ্জ্বল রং-ই দেখতে বেশি ভালোলাগবে। গাঢ় রংগুলো এড়িয়ে শিশুকে কিনে দিন সাদা, গোলাপি, আকাশি, নীল, বেগুনি, হালকা সবুজ, হলুদ জাতীয় রঙের পোশাক। এতে শিশু যেমন পরে আরাম পাবে তেমনই তাকে দেখেও হবে চোখের আরাম।,অপচয় না হোক
শিশুর জন্য অনেক ধরনের পোশাক আপনার কিনতে ইচ্ছা হতেই পারে। কিন্তু সেই সঙ্গে খেয়াল রাখবেন, অপচয় যেন না হয়। আপনি এখন যা কিছু আচরণ করছেন, শিশু সেখান থেকেই শিখছে। তাই ছোট বয়স থেকেই তাকে বুঝেশুনে খরচ করা শেখান। শিশুকে অবশ্যই পছন্দসই পোশাক কিনে দেবেন, তবে না চাইতেই অফুরন্ত দেওয়া থেকে বিরত থাকুন। কারণ কোনো জিনিস প্রত্যাশার চেয়ে বেশি পাওয়ার অভ্যাস হয়ে গেলে শিশু সেভাবেই অভ্যস্ত হয়ে উঠবে। শিশুকে ঈদের পোশাক দেওয়ার পাশাপাশি অন্য কোনো সুবিধাবঞ্চিত শিশুকেও ঈদের পোশাক কিনে দিন। আর সেই কাজটি করুন আপনার সন্তানের হাত দিয়েই। এতে সে মানবিক গুণাবলিও সহজে আয়ত্ব করতে পারবে। ঈদ যে কেবল ভোগ করার জন্য নয়, বরং সবার সঙ্গে আনন্দ ভাগাভাগি করার বিষয় এটি শিশুকালেই বুঝতে শিখান।,শিশুর পছন্দ হচ্ছে তো?
বেশিরভাগ ক্ষেত্রেই দেখা যায়, শিশুর পছন্দ-অপছন্দকে তেমনভাবে গুরুত্ব দেওয়া হচ্ছে না। পোশাক কেনার ক্ষেত্রেও মা-বাবার পছন্দই শেষ কথা। কিন্তু শিশু ছোট হলেও একজন আলাদা মানুষ। তারও কিছু পছন্দ-অপছন্দ থাকতে পারে সে কথাও মাথায় রাখতে হবে। তাই পোশাক কেনার ক্ষেত্রে শিশুর মত নিতে পারেন। তার পছন্দ হচ্ছে কি না কিংবা কোন ধরনের পোশাক সে কিনতে চাচ্ছে তা জেনে নিতে পারেন। যদি তার পছন্দের পোশাকটি তার জন্য সঠিক না হয় তবে তা সহজভাবে বুঝিয়ে বলুন। ঈদ মানেই তো আনন্দ, শিশুর সেই আনন্দে যেন ভাটা না পড়ে। উপহার, ভালোবাসা, সম্প্রীতি আর সৌহার্দ্যে রঙিন হয়ে উঠুক শিশুর ঈদ!,"
শুভ্রতা ছড়ানো বঙ্গবন্ধুর জন্মভিটা,"বঙ্গবন্ধু পরিবারের সদস্যরা এক সময় মোগল আমলের ঐতিহ্যবাহী ভবনে বসবাস করলেও বংশবৃদ্ধির সঙ্গে সঙ্গে বাড়ির চারপাশে ঘর তোলেন পরবর্তী প্রজন্ম। বাড়ির উত্তর-পূর্ব কোণে টিনের চৌচালা ঘর তোলেন বঙ্গবন্ধুর দাদা শেখ আবদুল হামিদ। বঙ্গবন্ধু এ ঘরেই জন্মগ্রহণ করেন। স্মৃতিবিজড়িত এ ঘরের স্মৃতিচারণে বঙ্গবন্ধু তার অসমাপ্ত আত্মজীবনীতে বলেন, ‘এ বংশের অনেকেই এখন এ বাড়ির চারপাশে টিনের ঘরে বসবাস করেন। আমি এ টিনের ঘরের এক ঘরেই জন্মগ্রহণ করি। বঙ্গবন্ধুর দাদা সে সময়ে শাল ও সেগুনকাঠ দিয়ে টিনের চৌচালা ঘর নির্মাণ করেন। পরে ১৯৭১ সালে মুক্তিযুদ্ধ চলাকালীন ১৯ মে পাকিস্তানি হানাদাররা ঘরটিতে আগুন লাগিয়ে দেয়। ,যুদ্ধপরবর্তী ১৯৭২ সালে বঙ্গবন্ধুর কনিষ্ঠ সহোদর শেখ আবু নাসের ওই স্থানে দোতলা বাড়ি নির্মাণ করেন। বর্তমানে সাদা রঙের এ বাড়িটি সেই আগের ভিটায় শুভ্রতা ছড়াচ্ছে। বাড়িতে স্থান পেয়েছে বঙ্গবন্ধুর শৈশব, কৈশোর আর রাজনৈতিক জীবনের গৌরবান্বিত নানা ছবি। এ ছাড়া বাড়ির মধ্যে বঙ্গবন্ধুর পিতা-মাতার ব্যবহৃত নানা তৈজসপত্র এখনো বঙ্গবন্ধুর স্মৃতি বহন করে। ,বঙ্গবন্ধুকন্যা ও প্রধানমন্ত্রী শেখ হাসিনা টুঙ্গিপাড়া আগমনকালে এ স্মৃতিঘেরা বাড়িতে বিশ্রাম নেন। সাদা এ দালানটিকে দেখভালের জন্য এখনো বঙ্গবন্ধুর বাবা শেখ লুৎফর রহমানের আমলের গৃহকর্মী নির্মল বিশ্বাস রয়েছেন। এর একেবারেই গা ঘেঁষে রয়েছে শেখ পরিবারের পূর্বপুরুষদের সেই বাড়ি। আদি বাড়ির চারপাশে এখনো বেশ কয়েকটি ঘরে বঙ্গবন্ধুর পরিজন বসবাস করছেন।,স্মৃতিধন্য এ বাড়ির সামনে চিরনিদ্রায় শায়িত আছেন বাঙালি জাতির মুক্তির নায়ক বঙ্গবন্ধু শেখ মুজিবুর রহমান। বাঘিয়ার নদীর পাড়ে টুঙ্গিপাড়া গ্রামে বঙ্গবন্ধুর পারিবারিক কবরস্থান ও এর আশপাশের এলাকা নিয়ে গড়ে উঠেছে এ কমপ্লেক্স। ১৯৯৬ সালের তৎকালীন আওয়ামী লীগ সরকার টুঙ্গিপাড়ায় বঙ্গবন্ধুর সমাধি নির্মাণের উদ্যোগ নেয়। পরে ১৯৯৯ সালের ১৭ মার্চ বঙ্গবন্ধুর ৭৯তম জন্মবার্ষিকীতে তৎকালীন রাষ্ট্রপতি বিচারপতি সাহাবুদ্দিন এ সমাধির ভিত্তিপ্রস্তর স্থাপন করেন। দীর্ঘ দুবছর কাজ শেষে ২০০১ সালে তৎকালীন প্রধানমন্ত্রী বঙ্গবন্ধুকন্যা শেখ হাসিনা এ সমাধিসৌধ কমপ্লেক্সের উদ্বোধন করেন। লাল সিরামিক ইট আর সাদা-কালো মার্বেল পাথর দিয়ে নির্মিত এ সৌধের কারুকাজে ফুটে উঠেছে বিষাদের চিহ্ন। বর্তমানে গণপূর্ত বিভাগের তত্ত্বাবধানে ৩৮.৩০ একর জমিতে বঙ্গবন্ধু মেমোরিয়াল ট্রাস্ট বোর্ডের পরামর্শ মতো এ সমাধিসৌধের রক্ষণাবেক্ষণ করা হয়েছে।,শুধু সমাধিসৌধ কমপ্লেক্স নয়, এর আশপাশের এলাকায় বঙ্গবন্ধুর স্মৃতিবিজড়িত অনেক কিছুই দেখার রয়েছে। বঙ্গবন্ধুর ছেলেবেলার খেলার মাঠ, বঙ্গবন্ধুর প্রিয় বালিশা আমগাছ, শেখবাড়ি জামে মসজিদ (স্থাপিত ১৮৫৪ সাল) হিজলতলা ঘাট, রকেট স্টিমার ঘাট ও লঞ্চঘাট। মোটকথা টুঙ্গিপাড়ায় বঙ্গবন্ধুর স্মৃতিবিজড়িত এসব স্থানে ভ্রমণ করে মুজিবপ্রেমীদের মনে জীবন্ত কিংবদন্তি বঙ্গবন্ধুর প্রতিচ্ছবি ধরা দেয়। এ ছাড়া বঙ্গবন্ধু সমাধিসৌধ কমপ্লেক্সের পাশেই টুঙ্গিপাড়া পৌরসভার উদ্যোগে নির্মাণ করা হয়েছে ‘শেখ রাসেল শিশুপার্ক’। সেখানে বঙ্গবন্ধুর বাড়িতে ঘুরতে আসা দর্শনার্থীর জন্য রাখা হয়েছে বিশ্রামাগার।,যাওয়ার উপায়
বাংলাদেশের যে কোনো জায়গা থেকেই গোপালগঞ্জের বাস ধরে টুঙ্গিপাড়া আসা যায়। এ ছাড়া ঢাকা থেকে সরাসরি বাসে টুঙ্গিপাড়া যাওয়া যায়। গুলিস্তান থেকে টুঙ্গিপাড়ার দূরত্ব ১৬৩ কিলোমিটার। গুলিস্তান বাস টার্মিনাল থেকে ছেড়ে আসা টুঙ্গিপাড়া এক্সপ্রেস, দোলা, পালকী, ওয়েলকাম, ইমাদ, গোল্ডেন লাইন, সেবা গ্রিন লাইন ও কমফোর্ট লাইন নামের বাসে টুঙ্গিপাড়া যেতে সময় লাগে তিন থেকে সাড়ে তিন ঘণ্টা। প্রতি পনেরো মিনিট পরপর বাস পাওয়া যায়। ভাড়া জনপ্রতি ৫০০ থেকে ৫৫০ টাকা।,কোথায় থাকবেন
টুঙ্গিপাড়ায় বাঘিয়া নদীর তীরবর্তী ‘মধুমতী’ নামে পর্যটনের একটি মোটেল আছে। গ্রামীণ প্রাকৃতিক পরিবেশের মাঝে এখানে থাকার সুব্যবস্থা রয়েছে। রুম ভাড়া নন-এসি টুইন বেড ১,৩০০ টাকা ও এসি টুইন বেড ২,০০০ টাকা। এ ছাড়া ডরমিটরি বেডে ৪০০ টাকা করে থাকার সুযোগ রয়েছে। ডরমিটরির প্রতি রুমে চারজন করে থাকার সুযোগ রয়েছে। এ ছাড়া রাত যাপনের জন্য চাইলে গোপালগঞ্জ শহরেও থাকতে পারেন। এক্ষেত্রে হোটেল সোহাগ, রোহান, রাজ, জিমি, লুচি, শম্পা, শিমুলসহ বেশকটি হোটেল রয়েছে। রুম ভাড়া গুনতে হবে ৬০০ থেকে ১৫০০ টাকার মধ্যে।,"
গরমের অসুস্থতা থেকে বাঁচার উপায়,"আপনার পেটে ও পা দুটোয় আচমকা যেন টান লাগল বা কেউ খামচে ধরল। এ সমস্যার নাম হিট ক্র্যাম্প। শরীরে পানি ও লবণের অভাবে এমনটা ঘটে। এ অবস্থায় দ্রুত গরম ও রোদ থেকে সরে যান। তুলামূলক ঠান্ডা জায়গায় বসে পড়ুন। প্রচুর পানি ও লবণসমৃদ্ধ তরল (যেমন : ডাবের পানি, লেবু-লবণের শরবত) পান করুন। পরিশ্রম থেকে বিরত থাকুন। খুব ধীরে মাংসপেশি নাড়াচাড়া এবং পায়ের হালকা ব্যায়াম করুন। সারা দিন রোদে গরমে ঘুরে দেখলেন সারা শরীরের উন্মুক্ত ত্বক লালচে হয়ে গেছে বা পুড়ে গেছে। ,লাল ফুসকুড়ি বা র‌্যাশ দেখা দিতে পারে। কখনো চুলকায়। সমস্যার নাম হিট র‌্যাশ। এ সমস্যা সমাধানের জন্য ত্বকে ঠান্ডা বরফ বা ভেজা কাপড় লাগান। তীব্র গরমে যে কেউ এমন আকস্মিক জটিলতায় পড়তে পারেন, বিশেষত শিশু, বৃদ্ধ, স্থূল ব্যক্তি, কারখানার শ্রমিক বা কৃষক, স্নায়ুরোগীরা বেশি ঝুঁকিতে থাকেন। সুস্থতার জন্য তারা প্রচুর পরিমাণে পানি ও তরল পান করবেন। ডাবের পানি ও ওরস্যালাইন বেশ কাজে দেয়। হালকা রঙের সুতি জামাকাপড় পরবেন। বাইরে বেরোলে ছাতা, সানগ্লাস বা হ্যাট ব্যবহার করুন। বাইরে থেকে ঘরে ফিরে আগে শরীরটা বাতাসে জুড়িয়ে নিন, তারপর গোসল করবেন। বেশি রোদে ও গরমে বাইরে ব্যায়াম বা খেলাধুলা করবেন না।,
প্রচণ্ড গরমে বাসের মধ্যে বদ্ধ পরিবেশে হাঁসফাঁস করলে নেমে পড়ুন। আমরা প্রতিদিন যে চা পান করি, সেটা ব্ল্যাক টি। কখনো দুধ-চিনি মিশিয়ে, কখনো বা চিনি ছাড়াই চা পান করার প্রচলন রয়েছে। তবে আমাদের দেশে গ্রিন বা সবুজ চা জনপ্রিয় হয়ে উঠছে। চা-গাছের সতেজ সবুজ পাতা রোদে শুকিয়ে তাওয়ায় সেঁকে গ্রিন টি প্রস্তুত করা হয়। এর রং হালকা হলদে সবুজ। এ চায়ে পলিফেনল ও ফ্ল্যাভোনেয়েড নামের দুটি অ্যান্টি-অক্সিডেন্ট আছে, যা চা তৈরির পরও অক্ষুণ্ন থাকে। ,গ্রিন টি আমাদের শরীরকে সতেজ ও উৎফুল্ল রাখতে সাহায্য করে। এটি হৃদরোগ ও ক্যানসারের ঝুঁকিও কমায়। এ চা আমাদের শরীরের ওজন ও রক্তে কোলেস্টেরলের মাত্রা নিয়ন্ত্রণে রাখতে সাহায্য করে। চীনের একদল গবেষক দেখিয়েছেন যে, সবুজ চায়ে বিদ্যমান রাসায়নিক পদার্থ মানুষের স্মৃতিশক্তির উন্নতি ঘটায় এবং পারিপার্শ্বিক বিষয়ের স্মৃতি ও তথ্য সংরক্ষণে মস্তিষ্ককে সাহায্য করে। যুক্তরাজ্যে এক গবেষণায় দেখা যায়, নিয়মিত গ্রিন টি সেবন করলে দাঁতের ক্ষয়রোগের ঝুঁকি কমে। তবে ওজন কমাতে হলে খাবারে ক্যালরির পরিমাণ কমাতে হবে অথবা ব্যায়ামের মাধ্যমে ক্যালরি ক্ষয় বাড়াতে হবে। শুধু গ্রিন টি পান করে ওজন কমানো সম্ভব নয়।,গ্রীষ্মে পানীয়,গরমে ও রোদে বাইরে বেরোলে, এমনকি ঘরেও পরিশ্রমের কাজ করলে প্রচুর ঘাম হয়। এর ফলে শরীর পানি ও লবণ হারায়। এ মৌসুমে সহজেই পানিশূন্যতা ও লবণশূন্যতা হতে পারে। বিশেষ করে শিশু ও বয়স্ক ব্যক্তিদের ঝুঁকি একটু বেশি। তাই তাদের ক্ষেত্রে বারবার লক্ষ রাখা উচিত, তারা যথেষ্ট পানি বা তরল খাচ্ছেন কি না। এ গরমে বারবার পানি পান করার সঙ্গে পরিবারের সবাই মিলে এমন সব পানীয় গ্রহণ করতে পারেন, যা পানি ও লবণের অভাব পূরণ করে সহজেই; প্রশান্তি এনে দেয় ও শরীরের তাপমাত্রা কমায়।,* লেবু-পানি : লেবুর রস ও সামান্য লবণমিশ্রিত এক গ্লাস পানি এ গরমে কেবল প্রশান্তিই দেবে না, লবণশূন্যতাও পূরণ করবে। যাদের ডায়াবেটিস নেই, তারা চিনি দিয়ে শরবত করেও খেতে পারেন। লেবুতে আছে পর্যাপ্ত পটাশিয়াম ও ভিটামিন সি, লবণে সোডিয়াম ক্লোরাইড এবং চিনিতে সহজ শর্করা, যা দ্রুত শক্তি জোগায়। এ ছাড়া লেবুর রস অন্ত্রে লৌহ শোষণে সাহায্য করে, খাবারে রুচি বাড়ায়।,* ডাবের পানি : গরমে এই জনপ্রিয় পানীয় আমরা প্রতিদিনই পান করতে পারি। ডাবের পানিতে আছে বেশ ভালো পরিমাণে পটাশিয়াম, ভিটামিন সি ও ক্যালসিয়াম। ক্যালরিও কম নয়। তাই খুব গরমে পরিশ্রান্ত অবস্থায় এটি দ্রুত চাঙা হতে সাহায্য করে। গরমে ডায়রিয়া হলে ডাবের পানি কার্যকর ভূমিকা পালন করে। শরীর ঠান্ডাও রাখে।,* কাঁচা আমের শরবত : কাঁচা আমের সঙ্গে লবণ-চিনি-পুদিনা পাতা সামান্য কাঁচা মরিচ দিয়ে ব্লেন্ড করে শরবত করে খেতে পারেন। এতে পুষ্টি, ভিটামিন ও খনিজের সঙ্গে পানির অভাবও পূরণ হবে।,* পুদিনা পাতার শরবত : লেবুর রসের সঙ্গে বা শুধু পানির সঙ্গে পুদিনা পাতা ব্লেন্ড করে এ শরবত তৈরি করতে পারেন। অথবা লেবু পানি বা শরবতের মধ্যে কয়েকটা তাজা কাঁচা পুদিনা পাতা ছেড়ে দিয়ে মিশিয়ে দিতে পারেন। এ পানীয় গরমে প্রশান্তি ও আরাম দেবে। এছাড়া পুদিনা পাতায় পটাশিয়াম আছে। এটি বমি ভাব দূর করে দেহ-মন তাজা করে। গরমে পানীয় বেছে নেয়ার সময় যে বিষয়গুলো লক্ষ্য রাখবেন তা হলো, অনেক বরফ মিশিয়ে বা খুব ঠান্ডা পানীয় পান করবেন না। স্বাভাবিক তাপমাত্রার বা ঠান্ডার সঙ্গে স্বাভাবিক পানি মিশিয়ে পান করুন। এতে অসুস্থ হওয়ার ঝুঁকি কমবে। ডায়াবেটিস ও স্থূল রোগীরা চিনি মেশাবেন না। উচ্চ রক্তচাপের রোগীরা লবণ একটু কম দেবেন। আর কিডনি রোগীদের জন্য অতিরিক্ত পটাশিয়াম ক্ষতিকর হতে পারে।,গ্রীষ্মকালীন ফল,গ্রীষ্মকালে আমাদের দেশে নানা জাতের সুমিষ্ট রসালো ফল পাওয়া যায়। এসব মৌসুমি ফল যেমন উপাদেয়, তেমনি উপকারী।,* আম : এটি ক্যারোটিনসমৃদ্ধ সহজপাচ্য সুমিষ্ট ফল। আমের আকার ও ধরনের ওপর এর ক্যালরির পরিমাণ নির্ভর করে। একটা মাঝারি আকৃতির আমে ৫০ থেকে ১০০ ক্যালরি আছে। পাকা আমে ৬০ শতাংশ বেশি ক্যারোটিন থাকে। কাঁচা আমে আছে পিকটিন। আম কোষ্ঠকাঠিন্য কমায়। এতে আছে প্রতি ১০০ গ্রামে ৪০০ ইউনিট ভিটামিন এ, প্রায় ১৫ গ্রাম শর্করা, ১৩ মিলিগ্রাম ভিটামিন সি।,* জাম : এ ফলে প্রচুর আয়রন আছে। রক্তশূন্যতার রোগীদের তাই জাম খেতে বলা হয়। এতে শর্করা খুব কম। আয়রন ৪.৩ মিলিগ্রাম, ভিটামিন সি ৬০ গ্রাম।,* কাঁঠাল : এ ফল বেশ রসালো ও সুস্বাদু। তবে এটি সহজপাচ্য নয় ও পেটে গ্যাস সৃষ্টি করতে পারে। ক্যারোটিনসমৃদ্ধ এ ফল রুচি ও শক্তিবর্ধক। ১০০ গ্রাম কাঁঠালে ৪০ গ্রাম শর্করা, ২০ মিলিগ্রাম ক্যালসিয়াম, ২১ মিলিগ্রাম ভিটামিন সি ও ৯৩ ক্যালরি শক্তি আছে।,* লিচু : এ ফলে জলীয় অংশ অনেক। এটা শরীরের পানির চাহিদা ও পিপাসা মেটায়। ১০০ গ্রাম লিচুতে ১৩.৬ গ্রাম শর্করা আছে। ক্যালসিয়াম আছে ১০ মিলিগ্রাম ও ভিটামিন সি ৩১ মিলিগ্রাম।,লেখক : মেডিসিন ও ডায়াবেটিস বিশেষজ্ঞ, বারডেম, ঢাকা
 ,"
জ্বর সর্দি-কাশিতে ভুগছেন! ইনফ্লুয়েঞ্জা হয়নি তো?,"ঋতুর পরিবর্তনের ফলে আবহাওয়ার পরিবর্তন হয়। সঙ্গে পরিবর্তন হয় তাপমাত্রা। এই তাপমাত্রায় অনেকে খাপখাওয়াতে পারেন, আবার অনেকে পারেন না । এর ফলে পড়ে যান জ্বর, সর্দি-কাশির বেড়াজাড়ে। কয়েক দিনের ব্যবধানে এটা পরিত্রাণ পেয়ে যান অনেকেই। আবার কেউ দীর্ঘদিন কাশির সঙ্গে জ্বরে ভোগেন। এ দীর্ঘদিন এ রোগে নিমজ্জিত থাকার ফলে নতুন করে ইনফ্লুয়েঞ্জায় আক্রান্ত হন।,সম্প্রতি ইন্ডিয়ান কাউন্সিল অব মেডিকেল রিসার্চ (আইসিএমআর) জানিয়েছে, দীর্ঘদিন জ্বর-কাশিতে থাকার পর যেসব উপসর্গ দেখা যায়, সেগুলোর জন্য বেশিরভাগ ক্ষেত্রেই ইনফ্লুয়েঞ্জা এ ভাইরাস দায়ী। ইনফ্লুয়েঞ্জা ভাইরাসের অন্য উপরূপগুলোর তুলনায় এটি অনেক বেশি ক্ষতিকর।,ইনফ্লুয়েঞ্জা ভাইরাস মোট চার ধরনের হয়— এ, বি, সি ও ডি। এর মধ্যে এ ও বি ভাইরাসের দাপটই বেশি। টাইপ 'এ' ইনফ্লুয়েঞ্জা অত্যন্ত সংক্রামক ভাইরাস। তাই আক্রান্ত রোগীকে আইসোলেশনে থাকার পরামর্শ দেন চিকিৎসক। পাখির শরীর থেকে এই রোগ ছড়ায়। ইনফ্লুয়েঞ্জা এ ভাইরাসেরই সাবটাইপ হলো এইচ৩ এন২। এই ভাইরাস পাখি এবং স্তন্যপায়ী প্রাণীকে সংক্রমিত করতে পারে। পাখি, মানুষ ও শূকরের মধ্যে ভাইরাসটি বিভিন্ন প্রজাতিতে রূপান্তরিত হয়েছে।,এই ভাইরাসের কিছু সাধারণ উপসর্গ হলো- জ্বর, সারা শরীরে ব্যথা, গলায় ব্যথা, সর্দি, কাশি, বমি বমি ভাব, পেট খারাপ হতে পারে, হাঁচি, শরীর দুর্বল থাকে, মুখে রুচি নাও থাকতে পারে। মানুষের হাঁচি, কাশির মাধ্যমেই এই রোগ ছড়িয়ে পড়ে।,এই সংক্রামক ভাইরাস থেকে নিজেকে সুরক্ষিত রাখার জন্য একটি তালিকা প্রকাশ করেছে আইসিএমআর। যেখানে বলা হয়েছে— ঘন ঘন জল ও সাবান দিয়ে হাত ধোওয়ার অভ্যাস করুন। হাত না ধুয়ে খাবার খাবেন না, চোখ-মুখ বা নাকও স্পর্শ করবেন না। মাস্ক পরুন এবং ভিড় এলাকা এড়িয়ে চলুন। নাক ও মুখ স্পর্শ করবেন না। কাশি ও হাঁচির সময় আপনার নাক-মুখ ঢেকে রাখুন। প্রচুর পরিমাণে জল ও তরল জাতীয় খাবার খান।,যেখানে-সেখানে থুতু ফেলবেন না। হ্যান্ডশেক করা যাবে না বা অন্য কোনো রকমের অভিবাদন যাতে একে অপরের শরীরের সংস্পর্শে আসতে হয়। একসঙ্গে অনেকজন মিলে কাছাকাছি বসে খাবেন না। গা ব্যথা বা জ্বরের ক্ষেত্রে প্যারাসিটামল নেওয়া যেতে পারে। তবে ডাক্তারের সঙ্গে পরামর্শ করে তবেই যে কোনো ওষুধ খান।,সূত্র : বোল্ড স্কাই, , ,"
মাংসপেশির সংকোচনে কী করবেন?,"মাসল ক্রাম্প বলতে বুঝায় মাংসপেশির ব্যথাপূর্ণ সংকোচন বা মাংসপেশি হঠাৎ শক্ত হয়ে যাওয়া, যা কয়েক সেকেন্ড থেকে কয়েক মিনিট স্থায়ী হয়। সচরাচর এটি পায়ের মাংসপেশিতে ঘটে থাকে। রাতের বেলা সাধারণত পায়ের ডিম বা কাফ মাসল হঠাৎ সংকুচিত হয়, কিংবা শক্ত হয়ে যায়। কখনো কখনো উরু বা পায়ের পাতার পেশি সংকুচিত হতে পারে। আপনার ঘুমের মধ্যে কিংবা জেগে থাকা অবস্থায়ও এসব হতে পারে।,* কী কারণে মাসল ক্রাম্প হয়,ব্যায়াম, আঘাত বা পেশির অত্যধিক ব্যবহার, গর্ভাবস্থা। এ সময়ে খনিজের পরিমাণ কমে যায়। বিশেষ করে গর্ভাবস্থার শেষের মাসগুলোতে ক্যালসিয়াম ও ম্যাগনেশিয়ামের পরিমাণ কমে যায়। ঠান্ডা আবহাওয়ার সংস্পর্শে আসা, বিশেষ করে ঠান্ডা পানি লাগানো। অন্যান্য স্বাস্থ্যগত সমস্যা যেমন রক্ত চলাচলে সমস্যা (প্রান্তিক ধমনির অসুখ), কিডনি রোগ, থাইরয়েডের রোগ এবং মাল্টিপল স্কেলেরোসিস। দীর্ঘ সময় ধরে শক্ত জায়গায় দাঁড়িয়ে থাকা, দীর্ঘ সময় কোথাও বসে থাকা, কিংবা ঘুমের মধ্যে দু’পা বেঢপ ভঙ্গিতে রাখা। রক্তে পর্যাপ্ত পটাশিয়াম, ক্যালসিয়াম কিংবা অন্য খনিজ না থাকা। পানি স্বল্পতায় ভোগা। কিছু নির্দিষ্ট ওষুধ গ্রহণ করা যেমন মানসিক রোগের ওষুধ, জন্ম নিরোধক বড়ি, ডাইইউরেটিকস, স্ট্যাটিন এবং স্টেরয়েড।,* মাসল ক্রাম্প কীভাবে বন্ধ করবেন,মাংসপেশি প্রসারিত করুন ও ম্যাসাজ করুন। পেশি রিল্যাক্স করতে গরম পানিতে গোসল করুন বা সংকুচিত পেশিতে গরম পানি ঢালুন। পেশিতে গরম প্যাড রাখলেও উপকার পাবেন। বরফ অথবা কোল্ড প্যাক ব্যবহার করে দেখুন। তবে বরফ খণ্ডটি অবশ্যই একটি কাপড়ে মুড়ে নেবেন।,যে কোনো একটি ব্যথার ওষুধ যেমন প্যারাসিটামল, আইবুপ্রোফেন বা ন্যাপ্রোক্সেন খেতে পারেন। তবে ওষুধ গ্রহণের ক্ষেত্রে সতর্ক থাকবেন। ওষুধের ব্যবহার বিধি ও নির্দেশ মাত্রা পড়ে নিবেন ও মেনে চলবেন। প্রচুর পরিমাণে পানি পান করুন। কিছু স্পোর্টস ড্রিংকস রয়েছে যেমন-গ্যারোটেড, সেটি পায়ের পেশির ক্রাম্পে বেশ উপকারী।,পায়ের পেশির ক্রাম্পের জন্য আপনি নিচের পরামর্শগুলো মেনে চলতে পারেন-,কাছাকাছি জায়গায় হাটুন, অথবা পায়ে ঝাঁকি দিন।,আপনার কাফ মাসল প্রসারণ করুন। আপনি বসে থাকা বা দাঁড়িয়ে থাকা অবস্থায় এটি করতে পারেন।,-যখন বসে থাকবেন, আপনার পা সোজা করুন এবং পায়ের আঙুলগুলো ওপরের দিকে রেখে পাতা বাঁকিয়ে আপনার হাঁটুর দিকে আনুন। এ ক্ষেত্রে আপনি পায়ের তলায় একটি তোয়ালে দিয়ে চিৎ হয়ে শুয়ে হাঁটু সোজা রেখে তোয়ালের দু’প্রান্ত ধরে ধীরে ধীরে আপনার নিজের দিকে টানতে পারেন।,-যখন দাঁড়াবেন, দেয়াল থেকে দুই ফুট সামনে দাঁড়ান।,দেয়ালের দিকে সামনে ঝুঁকে দাঁড়ান। আক্রান্ত পায়ের হাঁটু সোজা রাখুন এবং গোড়ালি মাটিতে রাখুন। এ সময়ে অন্য পায়ের হাঁটু ভাঁজ করে রাখুন।,যদি আপনার মনে হয় যে কোনো ওষুধের কারণে আপনার মাসল ক্রাম্প হচ্ছে তাহলে নিচের বিষয়গুলো মেনে চলুন-,ওষুধের আরেকটি ডোজ গ্রহণের আগে আপনার চিকিৎসকের সঙ্গে কথা বলুন। ওই ওষুধ বন্ধ করার কিংবা পরিবর্তন করার অথবা ডোজ ঠিক করার প্রয়োজন হতে পারে।,যদি আপনি চিকিৎসকের প্রেসক্রিপশন ছাড়া কোনো ওষুধ গ্রহণ করে থাকেন, তাহলে তাৎক্ষণিক ওষুধটি বন্ধ করে চিকিৎসকের পরামর্শ নিন।,* মাসল ক্রাম্প প্রতিরোধ,প্রচুর পানি এবং অন্যান্য তরল খান যে পর্যন্ত না আপনার প্রস্রাব হালকা হলুদ অথবা পানির মতো স্বচ্ছ হয়। অ্যালকোহল পরিত্যাগ করুন।,স্বাস্থ্যকর খাবার নিশ্চিত করুন। বিশেষ করে গর্ভবতী মহিলারা ক্যালসিয়াম, পটাশিয়াম ও ম্যাগনেশিয়াম সমৃদ্ধ খাবার খান। সাইকেলে উঠলে পেশি প্রসারণ করুন। ব্যায়াম করার আগে ও পরে এবং রাতে শোবার আগে পেশি নিয়মিত প্রসারিত করুন।,লেখক : ভাইস-প্রিন্সিপাল ও সহযোগী অধ্যাপক, অর্থোপেডিক সার্জারি, ঢাকা ন্যাশনাল মেডিক্যাল কলেজ ও হাসপাতাল।
 ,"
নীরবেই মৃত্যুর দিকে ঠেলে দেয় যে ৫ রোগ! ,"আমাদের শরীরে অনেক রোগ আছে, যা চিকিৎসায় সহজে ধরা পড়ে না । তবে এসব শরীরের মধ্যে প্রকট আকার ধারণ করার পরে লক্ষণ দেখে বুঝতে হয়। লক্ষণ দেখে সঙ্গে সঙ্গে চিকিৎসা না করলে শরীরে অনেক ক্ষতি করে। যে কোনো সময় গুরুতর আকার ধারণ করতে পারে।,তাই এগুলোকে নীরব ঘাতক বলা হয়। শুধু তাই নয়, নীরবে শরীরের ক্ষতি করে মৃত্যুর দিকেও ঠেলে দিতে পারে। তাই সবার এ রোগগুলো সম্পর্কে ধারণা রাখা উচিত।,প্রথমত উচ্চরক্তচাপ, যাকে হাইপারটেনশনও বলা হয়। চিকিৎসকরা এই সমস্যাকে নীরব ঘাতক বলে থাকেন। কারণ উচ্চরক্তচাপ সহজে ধরা যায় না। দীর্ঘদিন ধরে কোনো বাহ্যিক লক্ষণ ছাড়াই উচ্চরক্তচাপের সমস্যায় ভোগেন অনেকেই।,যার ফলে রক্তনালি ব্লক হয়ে গিয়ে নানা রকম জটিলতা দেখা দিতে পারে। ব্লাড প্রেশারের চিকিৎসা না হলে, হতে পারে নানা অসুখ। হার্টঅ্যাটাক এবং স্ট্রোকসহ আরও নানা গুরুতর রোগে আক্রান্ত হওয়ার ঝুঁকি বাড়ে। তাই নিজেকে সুস্থ-সবল রাখতে নিয়মিত ব্লাড প্রেশারের চিকিৎসা করা দরকার। হাইপ্রেশার না থাকলেও সময়ে সময়ে প্রেশার মাপান। তবেই ভালো থাকতে পারবেন।,উচ্চ কোলেস্টেরলকেও নীরব ঘাতক বলা হয়। এ ক্ষেত্রেও রোগীর মধ্যে সহজে কোনো উপসর্গ দেখা দেয় না। কোলেস্টেরলের মাত্রা মারাত্মক পর্যায়ে গেলে তবেই লক্ষণ দেখা দিতে শুরু করে। এ অবস্থায় রক্ত প্রবাহ খারাপ কোলেস্টেরল অনেক বেড়ে যায়। বাড়তি কোলেস্টেরল রক্ত প্রবাহের স্বাভাবিক চলাচলে বাধা দেয়। ফলে হার্টসংক্রান্ত নানা সমস্যা দেখা দিতে থাকে। ,ডায়াবেটিস বলতে বোঝায়, রক্তে খুব বেশি গ্লুকোজ বা ব্লাড সুগার থাকা। যখন অগ্ন্যাশয় শরীরে পর্যাপ্ত পরিমাণে ইনসুলিন উৎপাদন বন্ধ করে দেয়, তখন ডায়াবেটিস হয়। শরীরে ইনসুলিনের পরিমাণ কমে যায় ডায়াবেটিসে। ডায়াবেটিসও একটি নীরব ঘাতক। ,সাধারণত ডায়াবিটিস দানা বাঁধলে প্রথম অবস্থাতেই টের পাওয়া যায় না। মারাত্মক পর্যায়ে পৌঁছলে তবেই নানা লক্ষণ দেখা দিতে শুরু করে। এটি এমন একটি রোগ, যা নিঃশব্দে শরীরের সব অঙ্গ-প্রত্যঙ্গের কার্যক্ষমতা নষ্ট করে দেয়। ,ক্যানসারের নাম শুনলেই আঁতকে ওঠেন সবাই। স্তন ক্যানসার, সার্ভিক্যাল ক্যানসার, কোলোরেক্টাল ক্যানসার, ডিম্বাশয়ের ক্যানসার এবং ফুসফুসের ক্যানসারসহ বেশিরভাগ ক্যানসারই নীরব ঘাতক। মারাত্মক পর্যায়ে পৌঁছলে তবেই ধরা পড়ে। ,ফ্যাটি লিভার রোগ দুই ধরনের হতে পারে— নন-অ্যালকোহলিক ফ্যাটি লিভার ডিজিজ এবং অ্যালকোহলিক ফ্যাটি লিভার ডিজিজ, যাকে অ্যালকোহলিক স্টেটোহেপাটাইটিসও বলা হয়। এক ধরনের ফ্যাটি লিভার, যা অ্যালকোহল সেবনের সঙ্গে সম্পর্কিত নয়। আর প্রচুর পরিমাণে অ্যালকোহল সেবনের কারণে ঘটে। ফ্যাটি লিভারও খুব সহজে ধরা পড়ে না। এটি নীরব ঘাতক রোগ। ,অস্টিওপোরোসিস হলো এক ধরনের হাড়ের রোগ। যার টের পাওয়া যায় না সহজে। যতক্ষণ না ফ্র্যাকচারের পর্যায় অবধি পৌঁছাচ্ছে। ফলে আক্রান্ত ব্যক্তি বুঝতেই পারেন না যে, তিনি অস্টিওপোরোসিসে ভুগছেন। এ কারণে একে নীরব ঘাতক রোগ বলা হয়। এই অসুখে হাড়গুলো দুর্বল হয়ে পড়ে এবং তাতে চিড় ধরতে শুরু করে। হাড়ের ক্ষয় হতে থাকে। যে কোনো সময় ফ্র্যাকচারের সম্ভাবনা থেকে যায়। সামান্য ঝটকানিতেই হাড় ভেঙে যেতে পারে। ,স্লিপ অ্যাপনিয়া হল গুরুতর ঘুমের ব্যাধি। এই রোগে নাক ডাকার সমস্যা থাকবেই। অনেকটা নীরব ঘাতকের মতো এই রোগ। ঘুমের মধ্যেই অকাল মৃত্যু হতে পারে আক্রান্ত ব্যক্তির। স্লিপ অ্যাপনিয়া রোগীদের ঘুমের মধ্যেই স্ট্রোক হওয়ার ঝুঁকি বেশি থাকে। অবস্ট্রাকটিভ স্লিপ অ্যাপনিয়ায় আক্রান্ত ব্যক্তির ঘুমের সময় শ্বাসনালি বারবার সম্পূর্ণ বা আংশিকভাবে বন্ধ হয়ে যায়।
 ,"
উজ্জ্বল ত্বক ফিরে পেতে যা ব্যবহার করবেন,"সারা বছরই ত্বক উজ্জ্বল ও মসৃণ থাকুক তা সবাই চায়। কিন্তু ধুলোবালি, বায়ুদূষণ এবং শারীরিক নানা কারণে ত্বকের উজ্জ্বলভাব ক্রমশ যেন হারিয়ে যেতে থাকে। হারানো উজ্জ্বলতা ফেরাতে অনেকেই বাজারের বিভিন্ন পণ্য ব্যবহার করেন। এমনকি ডাক্তারদের শরণাপন্ন হন।,ডাক্তাররা কিছু ওষুধ অথবা কিছু ক্রিম ব্যবহারের পরামর্শ দেন। কিন্তু এসব পণ্যে কেমিক্যাল থাকায় তা ত্বকের জন্য খুবই ক্ষতিকর। এর পরিবর্তে বাড়িতে বিভিন্ন প্রাকৃতিক উপাদান দিয়ে খুব সহজেই তৈরি করে নিতে পারেন ত্বক উজ্জ্বল করার উপযোগী ফেসপ্যাক।,আয়ুর্বেদিক উপায়ে ফেসপ্যাক ব্যবহার করতে হলে তা কীভাবে তৈরি করতে হয় তা সবার জানা উচিত।  ,এক চামচ বেসন, হাফ চামচ হলুদ গুঁড়া, এক চামচ গোলাপ জল মিশিয়ে ঘন পেস্ট তৈরি করুন। মুখ ও গলায় ফেসপ্যাকটি লাগিয়ে ১৫ মিনিট রেখে দিন। তার পর মুখ ধুয়ে ফেলুন। এক সপ্তাহে দুবার এই ফেসপ্যাক লাগান।,কয়েক ফোঁটা চন্দনের তেল, ১ চা চামচ জোজোবা তেল আর ১ চা চামচ মধু ভালো করে মিশিয়ে মুখে লাগান। ২০ মিনিট পর মুখ ধুয়ে ফেলুন। সপ্তাহে দুই থেকে তিনবার এই ফেসপ্যাক ব্যবহার করুন।,১ চা চামচ মধুর সঙ্গে কয়েক ফোঁটা লেবুর রস মিশিয়ে মুখে লাগান। তবে চোখের চারপাশে এই মিশ্রণটি লাগাবেন না। ২০ মিনিট মুখ ধুয়ে ফেলুন। সপ্তাহে দুই থেকে তিনবার এই ফেসপ্যাক ব্যবহার করুন।,কয়েকটা তুলসী পাতার সঙ্গে কয়েকটা নিম পাতা দিয়ে পেস্ট করে নিন। এই পেস্টে ১ চা চামচ হলুদ এবং ১ চা চামচ টক দই মিশিয়ে মুখে লাগান। শুকিয়ে গেলে মুখ ধুয়ে ফেলুন।,১ টেবিল চামচ চালের গুঁড়োর সঙ্গে কয়েক ফোঁটা চন্দন তেল বা আধা চা চামচ চন্দন পাউডার এবং ১ টেবিল চামচ গোলাপ জল মিশিয়ে ঘন পেস্ট তৈরি করুন। পুরো মুখে এই পেস্টটি লাগিয়ে পাঁচ মিনিট ম্যাসাজ করুন। তার পর আরও ১০ মিনিট রেখে মুখ ধুয়ে ফেলুন। এর পর আর্দ্রতাবিষয়ক মলম লাগিয়ে নিন। সপ্তাহে একবার এই ফেসপ্যাক লাগালেই ভালো ফল পাবেন।,১ চামচ বেসনের সঙ্গে ২ চামচ দুধ এবং আধা চা চামচ হলুদ গুঁড়ো মিশিয়ে মুখে লাগান। কয়েক মিনিট ম্যাসাজ করে প্যাকটি কিছুক্ষণ মুখে রেখে দিন। তার পর মুখ ধুয়ে ফেলুন। সপ্তাহে একবার এই ফেসপ্যাক ব্যবহার করুন।,২ চামচ অ্যালোভেরা জেল, হাফ চা চামচ লেবুর রস এবং ১ চা চামচ মধু মিশিয়ে নিন। পুরো মুখে এই ফেসপ্যাকটি লাগিয়ে কিছুক্ষণ রেখে দিন। চোখের চারপাশে লাগাবেন না। সপ্তাহে দুবার এই ফেসপ্যাক ব্যবহার করুন।
 ,"
"ঘন ঘন প্রস্রাবে ইনফেকশন, কী করবেন? ","ইউরিন ইনফেকশনের সমস্যা নিয়ে অনেকেই ভুগেন। নারীদের এ সমস্যা বেশি হলেও পুরুষরাও কিন্তু এ থেকে মুক্ত নন। রক্তে শর্করার মাত্রা বেশি থাকলে সেখান থেকে ইউরিন ইনফেকশনের আশঙ্কা থেকে যায়।,কাজের প্রয়োজনে মহিলাদের বাইরের বাথরুম ব্যবহার করতে হয়। যেহেতু তাদের যোনিদ্বারের গঠন উন্মুক্ত তাই তাদের বেশি সমস্যার মধ্যে পড়তে হয়।,পিরিয়ডের সমস্যা, নিয়মিতভাবে হরমোনের ওষুধ খেলে সেখান থেকেও এ সমস্যা হয়।,ইউরিনারি ট্র্যাক্ট ইনফেকশনের মূল কারণ হলো- ই কোলাই ব্যাকটেরিয়া। এ ব্যাকটেরিয়া আমাদের অন্ত্রেই থাকে। একবার ইউরিনারি ট্র্যাক্ট দিয়ে এ ব্যাকটেরিয়া শরীরে প্রবেশ করলেই সমস্যা বেশি হয়।,এ ছাড়াও মহিলাদের মূত্রদ্বারের কাছেই থাকে মলদ্বার। এ কারণেও কিন্তু ইনফেকশনের সমস্যা অনেক বেশি হয়। তাই সবাইকে এ ব্যাপারে সচেতন থাকতে হবে। অনেক সময় অবাধ ও অনিরাপদ যৌনতা থেকেও হতে পারে ইউরিন ইনফেকশন। এ কারণে পরিষ্কার-পরিচ্ছন্নতা বজায় রাখা জরুরি। সহবাসের পর অবশ্যই যৌনাঙ্গ পরিষ্কার করাতে হবে।,যদি বারবার প্রস্রাব পায়, প্রস্রাবে যাওয়ার পরও যদি তা ক্লিয়ার না হয়, তলপেট ব্যথা করে জ্বর আসে, ইউরিনের সঙ্গে রক্তক্ষরণ হয় তাহলে কিন্তু সাবধান।,প্রতিদিন নিয়ম করে তিন থেকে চার লিটার পানি খেতে হবে। বাথরুম যেন পরিষ্কার থাকে সেদিকে খেয়াল রাখুন। যাবতীয় রোগের উৎস হলো এ ইনফেকশন। গোসল করার সময় গোপনাঙ্গ পরিষ্কার করুন। অন্তর্বাস অবশ্যই সাবান দিয়ে পরিষ্কার রাখবেন। পাবলিক টয়লেট ব্যবহার করার আগে স্প্রে করে বসুন। মেয়েরা ব্যাগেও টয়লেট স্প্রে রাখবেন।,কারও যদি একান্ত প্রস্রাবে ইনফেকশন হয়েই যায়, তবে অবশ্যই চিকিৎসকের পরামর্শ নিতে হবে। ইউরিন কালচারের মাধ্যমে আমরা অনেক সময় দেখি যে কোনো ব্যাকটেরিয়ার জন্য আপনার প্রস্রাবে ইনফেকশন হচ্ছে কী না। এক্ষেত্রে আমরা অ্যান্টিবায়োটিক প্রেসক্রাইব করে থাকি। সঙ্গে প্রচুর পানি পান করার উপদেশ এবং ব্যক্তিগত পরিচ্ছন্নতা বজায় রাখতে বলি। ক্রানবেরি জুস বা এর থেকে তৈরি বিভিন্ন ওষুধ আমাদের দেশে পাওয়া যায়, যা প্রস্রাবের ইনফেকশন প্রতিরোধে ভালো কাজ করে। এ ছাড়াও অ্যান্টিবায়োটিক কোর্সের পর যাতে বারবার ইনফেকশন না হয় সে জন্য কিছু মেডিকেশন আমরা দিয়ে থাকি।,প্রস্রাবে ইনফেকশন থেকে অনেক সময় মূত্রথলি, কিডনি পর্যন্ত আক্রান্ত হতে পারে। এমনকি জটিল সমস্যাও তৈরি হতে পারে। গর্ভাবস্থায় প্রস্রাবে ইনফেকশন থেকে অনেক সময় প্রিটার্ম লেবার এবং পানি ভাঙার মতো জটিলতা সৃষ্টি হয়।,লেখক : ফার্টিলিটি কনসালট্যান্ট ও গাইনোকলজিস্ট, বিআইএইচএস জেনারেল হসপিটাল, ঢাকা।,"
৬ অভ্যাসেই সুস্থ থাকবে কিডনি! ,"শরীর সুস্থ রাখতে হলে কিডনিকে অবহেলা করলে চলবে না। নয়তো শরীরে বাসা বাঁধবে নানা ধরনের জটিল রোগ। রক্ত পরিশ্রুত করা থেকে শরীরের বর্জ্য পদার্থ বের করে দেওয়া, সুস্বাস্থ্য ধরে রাখতে কিডনির ভূমিকা অনেক গুরুত্বপূর্ণ। ,আর এ কিডনিতে যদি কোনো সমস্যা হয়, তা হলে তার প্রভাব গিয়ে পড়ে সামগ্রিক স্বাস্থ্যের ওপর। তাই কিডনি সুস্থ রাখা খুবই প্রয়োজন। বর্তমানে অনেকেই কিডনির রোগে ভোগেন। প্রথমেই এই অসুখ ধরা যায় না। আর যখন রোগ ধরা পড়ে, তখন এতটাই গুরুতর আকার ধারণ করে যে মৃত্যু মুখে পর্যন্ত পড়তে হয়!,তাই আগে থাকতেই সতর্ক হওয়া দরকার। প্রতিদিনের জীবনযাত্রায় কিছু স্বাস্থ্যকর অভ্যাস করলেই কিডনি সুস্থ রাখা সম্ভব। তাই সবার জেনে থাকা উচিত কোনো অভ্যাসগুলোতে কিডনি সুস্থ-সবল থাকবে। ,নিয়মিত শরীরচর্চা করুন। নিয়মিত শরীরচর্চা বা ব্যায়াম কেবল আমাদের সক্রিয় রাখে না, পাশাপাশি নানা স্বাস্থ্য সমস্যাও দূর করে। প্রতিদিন ব্যায়াম করলে রক্তচাপ, ডায়াবেটিস নিয়ন্ত্রণে থাকে, হার্ট ও কিডনি সুস্থ থাকে। ,এ ছাড়া আরও অনেক শারীরিক সমস্যা থেকেও মুক্তি দেয়। প্রতিদিন দৌড়ানো, হাঁটা, যোগব্যায়াম, সাইকেল চালানো, সাঁতার কাটা কিডনি সুস্থ রাখতে দারুণ কাজ করে। 
প্রচুর জলপান করুন।,পর্যাপ্ত পরিমাণে জলপান করা সামগ্রিক স্বাস্থ্যের জন্য খুবই ভালো। দিনে অন্তত সাত-আট গ্লাস জলপান করা উচিত। জল কিডনি থেকে সোডিয়াম এবং অন্যান্য টক্সিন বের করে দেয়, যার ফলে কিডনি রোগ হওয়ার ঝুঁকি কমে। ,বিশেষত, যাদের কিডনিতে পাথরের সমস্যা রয়েছে, তাদের আরও বেশি জলপান করা উচিত। জল কিডনিতে পাথর জমতে দেয় না। 
ধূমপান ত্যাগ করুন। ধূমপান রক্তনালি ব্লক করে দেয়, ফলে কিডনিতে রক্ত প্রবাহে বাধা পড়ে।,তা ছাড়া ধূমপান রেনাল সেল কার্সিনোমা (এক ধরনের কিডনি ক্যানসার) হওয়ার ঝুঁকিও বাড়ায়। তবে ধূমপান ছেড়ে দিলে কিডনি ক্যানসার হওয়ার ঝুঁকি অনেকটাই কমে। ,কিডনি পরীক্ষা করান ডায়াবেটিস রোগী, জন্মগত ওজন কম, কার্ডিওভাসকুলার সমস্যা, উচ্চ রক্তচাপ, স্থূলতা রয়েছে এবং যাদের কিডনি রোগের পারিবারিক ইতিহাস রয়েছে, তাদের কিডনি রোগে আক্রান্ত হওয়ার সম্ভাবনা সবচেয়ে বেশি। এই ব্যক্তিদের সময়ে সময়ে কিডনি পরীক্ষা করানো উচিত। ,মেডিসিন ডাক্তারের পরামর্শ ছাড়া কখনই কোনো ওষুধ খাবেন না। ডাক্তার যখন যে ওষুধ সুপারিশ করবেন, তখনই সেই ওষুধ খান। যখন তখন নিজের মতো ওষুধ খেলে কিডনি রোগে আক্রান্ত হতে পারে। ,ব্যথানাশক ওষুধ, যেমন— আইবুপ্রোফেন ও নেপ্রোক্সেন কিডনির ক্ষতি করতে পারে। রক্তচাপ চেক করান নিয়মিত রক্তচাপ পরীক্ষা করান। উচ্চ রক্তচাপ কিডনি রোগের ঝুঁকি বাড়ায়। যারা উচ্চ রক্তচাপে ভুগছেন, তারা অবশ্যই ডাক্তারের সঙ্গে পরামর্শ করুন।,সূত্র: বোল্ড স্কাই
 ,"
দাঁতের ক্ষয় যেভাবে প্রতিরোধ করবেন,"স্বাস্থ্যসম্মতভাবে নিয়মিত ব্রাশ করা যেমন দাঁতের ক্ষয় রোধ করে, তেমনি ত্রুটিপূর্ণ স্বাস্থ্যবিধি দাঁতের জন্য ঝুঁকিপূর্ণ। মুখের যত্নে সঠিক স্বাস্থ্যবিধি, তার প্রতিকার ও প্রতিরোধ নিয়ে নিচের আলোচনা।,দন্তক্ষয়ের কারণ,* ক্রটিপূর্ণ মৌখিক স্বাস্থ্যবিধি,▶ আড়াআড়িভাবে ব্রাশ করা।,▶ শক্তি দিয়ে জোরে ব্রাশ করা।,▶ শক্ত ব্রিসল যুক্ত ব্রাশ ব্যবহার করা।,▶ নিয়মিত ব্রাশ পরিবর্তন না করা।,▶ দাঁতের প্রলেপ ঘষে তুলে ফেলে এমন টুথপেষ্ট বা মাজন ব্যবহার করা।,▶ ২ মিনিটের বেশি সময় ধরে বা দিনে ২ বারের বেশি ব্রাশ করা।,▶ ব্যবহারের অনুপযোগী আলগা দাঁত দীর্ঘদিন ব্যবহার করা।,▶ খিলাল ব্যবহার করা,* অস্বাভাবিক মৌখিক অভ্যাস,▶ দাঁত দিয়ে নখ কামড়ানো।,▶ দাঁতের আগায় সুই জাতীয় জিনিস নিয়মিত ব্যবহার করা।,▶ বরফের টুকরা কামড়ে খাওয়া।,▶ ঘুমের মধ্যে দাঁত চাবানো।,▶ অতিরিক্ত টকজাতীয় খাবার খাওয়া।,▶ অতিরিক্ত কোমল পানীয় খাওয়া।,▶ কোমল পানীয় কুলি করে খাওয়া।,* লক্ষণ,▶ যে কোনো বয়সেই হতে পারে, তবে বয়সের সঙ্গে সঙ্গে বাড়তে পারে।,▶ মহিলাদের চেয়ে পুরুষদের বেশি হয়।,▶ যে হাত দিয়ে ব্রাশ করা হয় তার বিপরীত দিকে এ ক্ষয় দেখা যায়, যেমন-যে ডান হাতে ব্রাশ করে তার ক্ষয় বামে বেশি হয়।,▶ গালের দিকের দাঁতের অংশ ক্ষয় হলে সে জায়গাটা পিরিচ, ইংরেজি অক্ষর ‘ভি’-এর মতো, বা কুঠারের মতো খাঁজ কাটা থাকে।,▶ ক্ষয়ে যাওয়া জায়গাটা চকচক করে বা খসখসে থাকতে পারে।,▶ দাঁতে কামড় দেওয়ার জায়গায় ক্ষয় হলে দাঁতের স্বাভাবিক খাঁজকাটা ভাবগুলো মিশে গিয়ে সমান্তরাল হয়ে যায়, যেন করাত দিয়ে কেটে সমান করা হয়েছে।,▶ পুরোনো ফিলিং যদি রুপার হয় সেগুলো অনেক সময় দাঁতের চেয়ে উঁচু হয়ে বের হয়ে থাকে।,▶ প্রথম অবস্থায় মিষ্টি, টক, ঠান্ডা পানিতে দাঁতের সংবেদনশীলতা বেড়ে যায়।,▶ সময়মতো চিকিৎসা না হলে দাঁতের ভেতরের মজ্জা নষ্ট হয়ে যায় বা দাঁতের ওপরে মুকুট ভেঙে যেতে পারে।,▶ অনেক সময় মাড়ির কামড় বদলে যায়, ফলে কানে ব্যথার মতো অন্যান্যশারীরিক সমস্যা হতে পারে।,প্রতিকার,* স্বাস্থ্যসম্মত মৌখিক স্বাস্থবিধি মেনে চলা,▶ নিয়মিত ২ মিনিট সময় নিয়ে দিনে ২ বার মুখের পরিচর্চা করা।,▶ ব্রাশ ব্যবহারে সচেতন হওয়া।,▶ নরম ব্রাশ ব্যবহার করা।,▶ প্রতি ৩ মাস পর ব্রাশ পরিবর্তন করা।,▶ দাঁত সাদা করে এমন টুথপেস্ট ডাক্তারের পরামর্শ ছাড়া ব্যবহার না করা।,▶ মাজনের ব্যবহার পরিহার করা।,▶ খিলালের ব্যবহার পরিহার করা, ডেন্টাল ফ্লস বা ইন্টারডেন্টাল ব্রাশ ডাক্তারের পরামর্শে ব্যবহার করা।,* খাদ্যাভ্যাস পরিবর্তন,▶ প্রতিদিন অন্তত পক্ষে ২-৫ লিটার পানি পান করা।,▶ দুধ, দই, পনির ইত্যাদি ক্যালসিয়াম সংবলিত খাবার খাওয়া যা দাঁতের ক্ষয় রোধ করে।,▶ কোমল পানীয়, অ্যালকোহল ইত্যাদি পরিহার করা।,প্রতিরোধ-,* বিএমডিসি কর্তৃক রেজিস্ট্রার্ড ডাক্তারের শরণাপন্ন হতে হবে,▶ শিরশির করা প্রাথমিক সমস্যা, এ অবস্থায় যদি গর্ত না থাকে শুধু ফ্লোরাইডযুক্ত বা শিরশির রোধক টুথপেস্ট ব্যবহার করা ।,▶ গভীরতা অনুযায়ী ফিলিং করা যাবে যা আল্ট্রাভায়োলেট রশ্মি দিয়ে দাঁতের সঙ্গে রং মিলিয়ে ফিলিং করা।,▶ লেজার দিয়েও এ চিকিৎসা করা যায়।,▶ যদি মজ্জা আক্রান্ত হয় তখন মজ্জার চিকিৎসা করতে হবে।,▶ মাড়ি ক্ষতিগ্রস্ত হলে এর চিকিৎসা করতে হবে।,লেখক : সহযোগী অধ্যাপক, ইউনিভার্সিটি ডেন্টাল কলেজ, ঢাকা,"
৮ বিষয়ে সতর্ক থাকলে শত চাপেও সুস্থ থাকবেন নারী   ,"বেশিরভাগ নারীই সংসার, কর্মজীবন, সামাজিক জীবন, দায়িত্ব-কর্তব্য— এসবের চাপে নিজেদের যত্ন নেওয়ার সময় পান না। ফলে একের পর এক মানসিক ও শারীরিক সমস্যা লেগেই থাকে। তবে কিছু বিষয়ে সতর্ক থাকলে নারীরা সংসারের সব দায়িত্ব সামলেও সুস্থ থাকতে পারবেন। ,সার্বিকভাবে সুস্থ থাকতে দৈনন্দিন জীবনযাত্রায় কিছু নিয়ম মেনে চলা খুবই জরুরি। তাই সুস্বাস্থ্য ধরে রাখার জন্য নারীদের অন্তত্ব ৮টি বিষয়কে গুরুত্ব দেওয়া উচিত। ,সুস্থ থাকার সবচেয়ে কার্যকর উপায় হচ্ছে, যতই ব্যস্ত থাকুন না কেন, দিনের কিছুটা সময় রাখুন শরীরচর্চায় বা ব্যায়ামের জন্য। বিশেষ করে সকালে শরীরচর্চা করলে আরও বেশি উপকার হবে।,শারীরিক ও মানসিকভাবে ফিট থাকলেই আপনার আয়ু বাড়বে। তা ছাড়া প্রতিদিন ব্যায়াম ও স্বাস্থ্যকর জীবনযাপন ডায়াবেটিস, হার্টের সমস্যা, ক্যানসর এবং আরও অনেক রোগের ঝুঁকি কমায়। যখন ব্যায়াম করা হয়, তখন হ্যাপি হরমোন নিঃসৃত হয়। এটি স্ট্রেস বাস্টার হিসেবে কাজ করে, হতাশা ও উদ্বেগ কমায়। আর দ্রুত ওজন কমাতে ব্যায়ামের চেয়ে কার্যকর পদ্ধতি নেই বললেই চলে!,খাবার থেকেই আমরা এনার্জি পাই। প্রতিদিনের ডায়েটে ফাইবার, আয়রন, খনিজ, প্রোটিন, ফলিক অ্যাসিড এবং ক্যালসিয়াম সমৃদ্ধ খাদ্য অবশ্যই অন্তর্ভুক্ত করুন। এগুলো একজন মহিলার জন্য সবচেয়ে গুরুত্বপূর্ণ পুষ্টি উপাদান বলে মনে করা হয়। বাইরের খাবার বেশি খাবেন না। প্রসেসড ফুড, জাঙ্ক ফুড, অতিরিক্ত লবণ ও মিষ্টিজাতীয় খাবার এড়িয়ে চলাই ভালো। আর যাদের ল্যাকটোজ ইনটলারেন্স আছে তারা দুগ্ধজাত খাবার এড়িয়ে চলুন।,অত্যধিক কোলেস্টেরল রক্তনালিগুলো বন্ধ করে দিতে পারে। ফলে গুরুতর শারীরিক সমস্যা দেখা দেয়। তাই কম চর্বি, কম কোলেস্টেরলযুক্ত খাদ্য খান। ধূমপান এড়িয়ে চলুন এবং প্রতিদিন ব্যায়াম করুন। এতেই নিয়ন্ত্রণে থাকবে কোলেস্টেরল।,শরীরের অন্যতম গুরুত্বপূর্ণ অঙ্গ হার্ট। তাই হার্টের সঠিক যত্ন নেওয়া এবং নিয়মিত পরীক্ষা করা বিশেষ প্রয়োজন। রক্তচাপ, রক্তে শর্করার মাত্রা, বডি মাস ইনডেক্স এবং কোলেস্টেরল নিয়ন্ত্রণে রাখতে পারলেই হার্টও অনেকটাই সুস্থ থাকবে। আর এসব কিছুর পরিবর্তন উপেক্ষা করা মানে নিজের স্বাস্থ্যের অবহেলা করা।,সুস্থ-সবল থাকতে ধূমপান ও মদ্যপান অবশ্যই ত্যাগ করুন। সার্ভিকাল এবং ডিম্বাশয়ের ক্যানসারের চেয়ে ফুসফুসের ক্যানসারে মৃত্যুর ঝুঁকি থাকে অনেক বেশি। এ ছাড়া যেসব মহিলা ধূমপান করেন, তারা খুব কম বয়সেই হৃদরোগে আক্রান্ত হতে পারেন।,হাইপোথাইরয়েডিজমের কারণে পিরিয়ডের সমস্যা, ওজন বাড়া-কমা, ত্বকে লোম এবং গর্ভধারণের সমস্যা হতে পারে। তাই সময়মতো প্রত্যেক মহিলারই থাইরয়েড টেস্ট করানো উচিত। আজকাল কম-বেশি সব মহিলাই ঋতুস্রাবের সমস্যায় ভোগেন। অনিয়মিত ও যন্ত্রণাদায়ক পিরিয়ড, পলিসিস্টিক ওভারি, গর্ভধারণে সমস্যা, অপরিকল্পিত গর্ভধারণ, গর্ভপাত, ইত্যাদি। সময়মতো গাইনোকোলজিকাল চেক করালে এই সব সমস্যা প্রতিরোধ হতে পারে।
 ,"
যেভাবে তৈরি করবেন শবেবরাতের বাহারি হালুয়া রুটি,"আপেল নাট হালুয়া,যেভাবে করবেন : সুজি আধা কাপ, খেজুর আধা কাপ, (বিচি ফেলে গ্রেট করা) আপেল তিনটা (খোসা ফেলে কিউব করা), ঘন দুধ আধা কাপ, চিনি এক কাপ, পানি দেড় কাপ, ঘি আধা কাপ + ৪/১ কাপ।,যেভাবে করবেন : চিনি+পানি জ্বাল দিয়ে গলিয়ে নিন। খেজুর বিচি ফেলে গ্রেট করে নিন। আপেল খোসা ফেলে কিউব করে নিন। চুলায় ফ্রাইংপ্যানে আধাকাপ ঘি দিয়ে সুজি ভুনে নিন, সুজি থেকে সুগন্ধ বের হলে চুলা থেকে নামিয়ে একটু ঠান্ডা করে চিনির সিরা ঢেলে দিন অল্প অল্প করে। অনবরত নাড়তে থাকুন। খেজুর গ্রেট মিশিয়ে নিন। এবার বাকি ৪/১ কাপ ঘি আপেল কিউব ও ঘন দুধ মিশিয়ে নাড়ুন। আপেল সিদ্ধ হবে কিন্তু মিশে যাবে না। প্যানের থেকে হালুয়া ছেড়ে এলে নামিয়ে নিন। আপেল বা খেজুর ছড়িয়ে পরিবেশন করুন।,আপেলের শেপ বানিয়েও পরিবেশন করা যাবে।,ডিমের হালুয়া,যা লাগবে : ডিম চারটি, কুসুম চারটি, চিনি এক থেকে দেড় কাপ, (রুচি অনুযায়ী) গুঁড়াদুধ এক কাপ, ঘি আধা কাপ, এলাচ গুঁড়া আধা চা চামচ, দারুচিনি গুঁড়া আধা চা চামচ, গোলাপজল এক টেবিল চামচ, জাফরান আধা চা চামচ (এক টেবিল চামচ গরম দুধে ভেজানো)। গার্নিশের জন্য কাঠবাদাম, পেস্তা বাদাম কুচি।,করাচি হালুয়া,যা লাগবে : সুজি এক কাপ, আনারসের জুস আধা কাপ, পানি দেড় কাপ, চিনি সোয়া এক কাপ, ঘি আধা কাপ, এলাচ গুঁড়া আধা চা চামচ, কাজুবাদাম ক্রাশ ৮/১ কাপ, আখরোট ক্রাশ ৮/১ কাপ, জাফরান আধা চা চামচ (এক টেবিল চামচ পানিতে ভেজানো), পানি ৪/১ কাপ, পেস্তা কুচি গার্নিশিং-এর জন্য। পাইন অ্যাপেল এসেন্স এক চা চামচ।,যেভাবে করবেন : দেড় কাপ পানিতে সুজি ৩০ মিনিট ভিজিয়ে রাখুন, এবার পানি ঝরিয়ে নিন। মোটা তলার কড়াইতে দুই টেবিল চামচ ঘি দিন। ঘি গরম করে কাজু বাদাম ভেজে নিন।,কড়াইয়ে ঘিয়ের সঙ্গে চিনি ও ৪/১ কাপ পানি মিশিয়ে জ্বাল করুন চিনি সম্পূর্ণ গলে যাওয়া পর্যন্ত। পানি ঝরানো সুজি কড়াইয়ে চিনির মিশ্রণে ঢেলে অবশিষ্ট ঘি এবং এলাচ গুঁড়া দিয়ে নাড়ুন। পানিতে ভেজানো জাফরান দিন। আনারস জুস দিন।,ঢাকনা ছাড়া রান্না করুন। অনবরত নাড়ুন নিচে যেন না ধরে যায়।,হালুয়া কড়াই থেকে আলগা হয়ে এলে এসেন্স, ভাজা কাজু, আখরোট গুঁড়া দিয়ে নামিয়ে ঘি মাখানো প্লেটে ঢালুন। সমান করে বিছিয়ে দিন। উপরে পেস্তা কুচি ছড়িয়ে দিন। ঠান্ডা হলে পছন্দমতো টুকরা করুন এবং পরিবেশন করুন।,চালের রুটি,যা লাগবে : আতপ চালের গুঁড়া দুই কাপ, পানি দুই কাপ, লবণ এক চা চামচ,বা স্বাদ অনুযায়ী।,যেভাবে করবেন : হাঁড়িতে পানি গরম দিন। লবণ দিন। পানি ফুটলে চালের গুঁড়া দিয়ে পাঁচ মিনিট ঢেকে রাখুন। এবার নেড়ে কাই করুন। একদম মৃদু আঁচে পাঁচ মিনিট ঢেকে রাখুন। এবার কাই মথে পরিমাণমতো কাই নিয়ে রুটি বানিয়ে সেঁকে নিন।,যেভাবে করবেন : ব্লেন্ডারে সব উপকরণ ব্লেন্ড করে নিন। ননস্টিক প্যানে ঢেলে মৃদু আঁচে চুলায়,রান্না করুন। অনবরত নাড়ুন যেন তলায় না ধরে যায়। হালুয়া ঘন হয়ে প্যান থেকে ছেড়ে এলে এবং ঘি বের হলে নামিয়ে ঘি-মাখা প্লেটে ঢেলে সমান করে বিছিয়ে দিন। ঠান্ডা হলে পছন্দমতো শেপের টুকরা করে বাদাম কুচি দিয়ে সাজিয়ে পরিবেশন করুন।,রেয়াজি মাংস,যা লাগবে : মাংস তিন কেজি, আদাবাটা তিন টেবিল চামচ, রসুনবাটা তিন টেবিল চামচ, পেঁয়াজবাটা এক কাপ, সরিষা বাটা দুই টেবিল চামচ, জিরাবাটা এক টেবিল চামচ, হলুদ গুঁড়া আধা চামচ, মরিচ গুঁড়া তিন টেবিল চামচ (রুচি অনুযায়ী), ধনিয়া গুঁড়া তিন টেবিল চামচ, গরম মসলা গুঁড়া এক টেবিল চামচ, সরিষার তেল এক কাপ, লবণ স্বাদমতো, লাল সিরকা আধা কাপ, পেঁয়াজ বেরেস্তা এক কাপ।,যেভাবে করবেন : মাংস মাঝারি টুকরা করে কেটে ধুয়ে পানি ঝরিয়ে নিন। পেঁয়াজ বেরেস্তা, গরম মসলা গুঁড়া ও লাল সিরকা ব্যতীত সব উপকরণ ভালোভাবে মাখুন। যে পাত্রে মাংস রান্না করবেন সে পাত্রে মাংস নিন। উপরে আলতোভাবে লাল সিরকা ঢেলে দিন, নাড়বেন না। এবার ঢেকে রেফ্রিজারেটরে রাখুন পাঁচ-ছয় ঘণ্টা।,ফ্রিজ থেকে বের করে ২০ মিনিট রেখে পরে চুলায় চাপান। দশ মিনিট চড়া আঁচে জ্বাল দিয়ে নেড়ে নিন। এবার ঢেকে রান্না করুন। আলাদা পানি ব্যবহার করবেন না। মৃদু আঁচ থাকবে। মাংস সিদ্ধ হলে বেরেস্তা এবং গরম মসলা গুঁড়া একত্রে মেখে মাংসে দিন। নেড়ে ঢেকে খুব কম আঁচে ৩০ মিনিট চুলায় দমে রাখুন। নামিয়ে গরম গরম পরিবেশন করুন।,রেসিপি দিয়েছেন জিনাত সুলতানা আলোকচিত্রী মনির আহমেদ,বুটের ডালের হালুয়া,যা লাগবে : বুটের ডাল এক/দুই কেজি, ঘি এক/দুই কাপ, চিনি দেড় কাপ, লবণ এক চিমটি, গুঁড়াদুধ এক/দুই কাপ, এলাচ গুঁড়া পরিমাণমতো।,যেভাবে করবেন : ডুবো পানিতে ডাল সারারাত ভিজিয়ে রাখুন। ধুয়ে পরিমাণমতো পানি দিয়ে সিদ্ধ করে পানি শুকিয়ে ফেলুন। সিদ্ধ ডাল ব্লেন্ড করে বেটে নিন। ননস্টিক প্যানে ঘি দিন। বাটা ডাল দিয়ে ক্রমাগত নেড়ে ভাজুন, চিনি ও লবণ দিন। নেড়েচেড়ে পানি শুকিয়ে স্টিকি হয়ে এলে গুঁড়াদুধ ও এলাচ গুঁড়া দিন। ক্রমাগত নাড়তে থাকুন। হালুয়া প্যান ছেড়ে উঠে এলে নামিয়ে নিন। ছাঁচে ঘি মাখিয়ে কিছুটা হালুয়া দিয়ে পেশ দিন। ঠান্ডা হলে পরিবেশন করুন।,নারিকেল সুজির হালুয়া,যা লাগবে : সুজি,এক কাপ, ব্লেন্ড করা নারিকেল এক কাপ, দুধ এক লিটার, চিনি এক কাপ, গুঁড়াদুধ এক/দুই কাপ, ঘি চার টেবিল চামচ, এলাচ গুঁড়া এক/দুই চা চামচ।,যেভাবে করবেন : দুই টেবিল চামচ ঘি-এ সুজি দিয়ে হালকা করে ভাজুন। নারিকেল কোরা ও এক টেবিল চামচ ঘি সুজিতে একত্র করে আরও কিছুক্ষণ ভাজুন।,গুঁড়াদুধ গুলিয়ে সুজিতে ঢেকে দিন। নেড়ে রান্না করুন। সুজি সিদ্ধ হয়ে ঘন হয়ে,এলে চিনি ও লবণ দিন। ক্রমাগত নাড়ুন পানি টেনে গেলে এলাচ গুঁড়া ও অবশিষ্ট এক টেবিল চামচ ঘি দিন। নামিয়ে মোল্ডে পছন্দমতো শেপ দিন।,কর্নফ্লাওয়ার হালুয়া,যা লাগবে : কর্নফ্লাওয়ার এক কাপ, পানি তিন কাপ, চিনি দুই কাপ, ঘি চার টেবিল চামচ, লেবুর রস এক চা চামচ, কাঠবাদাম ও পেস্তা বাদাম কুচি দুই টেবিল চামচ, লবণ সামান্য, লাল ফুড কালার পছন্দমতো।,যেভাবে করবেন : দুই কাপ পানিতে কর্নফ্লাওয়ার গুলে রাখুন। ননস্টিক পাত্রে এক কাপ পানিতে চিনি দিয়ে জ্বাল দিন। চিনি গলে গেলে গোলানো কর্নফ্লাওয়ার দিয়ে নাড়তে থাকুন। ঘন হয়ে এলে লবণ, লেবুর রস ও ফুড কালার মেশান। অল্প অল্প করে ঘি দিন আর নেড়েচেড়ে মেশান। হালুয়া প্যান ছেড়ে উঠে এলে নামিয়ে নিন। ঘি মাখানো মোল্ডে সমান করে বিছিয়ে উপরে বাদাম কুচি ছড়িয়ে হালুয়া সেট করে নিন। বরফি করে কেটে নিন।,বিফ বিরিয়ানি,যা লাগবে : পানি ঝরানো পোলাউ চাল এক/দুই কেজি, বিফ এক কেজি, বিরিয়ানি মসলা এক প্যাকেট, পেঁয়াজ কুচি দেড় কাপ, কাঁচামরিচ ১৫টি, লবণ স্বাদমতো, তেল পৌনে এক কাপ, ঘি দুই টেবিল চামচ, কিশমিশ দুই টেবিল চামচ, বাদাম কুচি এক টেবিল চামচ, আলু বোখারা ১০টি, আলু এক/দুই কেজি, দুধ দুই কাপ, টক দই এক/দুই কাপ, পানি পরিমাণমতো, গোলাপ জল এক চা চামচ, কেওড়া জল এক চা চামচ।,যেভাবে করবেন : অর্ধেক,তেল গরম করে পেঁয়াজ কুচি দিয়ে ভেজে বেরেস্তা বানান। অর্ধেক বেরেস্তা উঠিয়ে রাখুন, বাকি তেল বেরেস্তায় মাংস ঢেলে দিন। বিরিয়ানি মসলা, ফেটানো টক দই, এক কাপ দুধ এবং লবণ দিয়ে ১৫/২০ মিনিট কষান, পরিমাণমতো পানি দিয়ে মাংস সিদ্ধ করে গা-মাখা ঝোল অবস্থায় নামান। আলু বড় টুকরা করে কেটে, ধুয়ে পানি ঝরিয়ে লবণ মাখার। এক টেবিল চামচ তেল গরম করে আলু,মৃদু আঁচে ভেজে নিন।,পোলাও : তলা ভারী কুকিং বোলে অবশিষ্ট তেল গরম করে চাল দিয়ে ভাজুন। তিন কাপ ফুটন্ত গরম পানি এবং এক কাপ দুধ দিয়ে মাঝারি আঁচে পোলাও রান্না করুন। রান্না করা মাংস মিশান। আলু, পেঁয়াজ বেরেস্তা, কিশমিশ, কুচানো বাদাম, কাঁচামরিচ, আলু বোখারা, চিনি ও ঘি উপরে ছড়িয়ে দিন, গোলাপজল ও কেওড়াজল ছড়িয়ে ঢেকে,এক/দুই ঘণ্টা দমে রাখুন।,রেসিপি দিয়েছেন জিন্নাত রায়হান সুমি ও জিনাত সুলতানা। ,"
কিশোরী বয়সে গর্ভধারণ কেন ঝুঁকিপূর্ণ?,"টিনেজ প্রেগন্যান্সি হলো ১৫ থেকে ১৯ বছর বয়সি কিশোরী যখন গর্ভবতী হয়। WHO-এর হিসাব মতে, বিশ্বব্যাপী ১ মিলিয়ন কিশোরী যাদের বয়স ১৫ বছরের নিচে তারা প্রতি বছর বাচ্চা প্রসব করে। UNICEF-এর মতে, তৃতীয় বিশ্বের দেশে প্রতি ৫ জন শিশুর মধ্যে ১ জন জন্ম নেয় কিশোরী মাতার গর্ভে। এ বয়সি কিশোরী শারীরিক ও মানসিকভাবে মাতৃত্বের দায়িত্ব নিতে প্রস্তুত নয়। যখন একজন কিশোরী মা হয় তখন এর প্রভাব পড়ে শরীর, আবেগ, সামাজিক জীবনের ওপর। এর জটিলতা হিসাবে মায়ের উচ্চ রক্তচাপ, সময়ের আগে জন্ম নেওয়া শিশু, অল্প ওজনের শিশু, যৌনরোগ দেখা দিতে পারে।,* কারণ ও প্রতিকারের উপায়,পরিসংখ্যান বলে যে ৯৫ শতাংশ কিশোরীর গর্ভধারণ স্বল্প-আয়ের এবং উন্নয়নশীল দেশগুলোতে দেখা যায়। বাল্যবিবাহ, দারিদ্র্য, অপর্যাপ্ত শিক্ষা এবং কর্মসংস্থানের অভাব, লিঙ্গ বৈষম্য, গ্রামীণ বাসস্থান, গর্ভনিরোধক কম ব্যবহার করা এবং অপর্যাপ্ত যৌন ও প্রজনন স্বাস্থ্য (SRH)-এগুলো কিশোরী গর্ভধারণে অবদান রাখে। উন্নত দেশের জন্য পর্নোগ্রাফি এবং বিবাহপূর্ব যৌন আচরণ কিশোরী গর্ভধারণের বড় কারণ।,সমাজে কিশোরী গর্ভধারণ প্রতিরোধের জন্য প্রতিক্রিয়াশীল এবং সক্রিয় জৈব-সামাজিক কৌশলগুলো বাস্তবায়ন করা প্রয়োজন।,অভিভাবকদের সম্পৃক্ততা (PI) টিন প্রেগন্যান্সি প্রিভেনশন (টিপিপি) এ অপরিহার্য বলে বিবেচিত হয়, যার মধ্যে রয়েছে বড় মাপের কৌশল যেমন টিপিপি জাতীয়ভাবে পালন বা মিডিয়া প্রচারণা; পিতামাতার-সন্তান সম্পর্ক, স্কুল, ক্লিনিক, চাকরি এবং বাড়ি-ভিত্তিক শিক্ষা এবং পরিবারের জন্য বাড়িতে ব্যবহার করার জন্য ভিডিও বা লিখিত উপকরণ বিতরণ। বিয়ের আগে চাপ ব্যবস্থাপনা (MPM), আরেকটি যৌন শিক্ষা যা পিতামাতা ও সন্তানদের জন্য ঘরোয়া সমাধান। কিছু স্বতন্ত্র অভিভাবকদের সম্পৃক্ততা যেমন পিতামাতা-সন্তানদের কন্ডম ব্যবহারের কারণ ও উপকার সংক্রান্ত আলোচনা ও ভালো ফলাফল দেয়। এটি প্রমাণিত হয়েছে যে উদ্যোগ পারিবারিক কার্যকারিতা উন্নত করে এবং অনিরাপদ যৌনতার ঘটনা হ্রাস করে। কিশোরী গর্ভধারণ এবং এসটিআই প্রতিরোধের জন্য যৌনাচার বর্জন শিক্ষা কার্যক্রম হলো সবচেয়ে কার্যকরী এবং স্বাস্থ্য-উন্নয়নকারী উপায়। যৌন শিক্ষার একটি ব্যাপক উদ্যোগ হলো আজকের কিশোর/কিশোরীদের জ্ঞান এবং সিদ্ধান্ত গ্রহণের দক্ষতা অর্জন যা তাদের যৌন জীবনের সঙ্গে জড়িত বিষয় সম্পর্কে বাস্তবসম্মত ধারণা দেয়। উদ্যোগটি যুবকদের যৌনবিরত থাকার বিষয়ে সচেতন সিদ্ধান্ত নিতে সক্ষম করে তোলে, তাদের সম্পর্কের সীমানা এবং চাপ পপ্রতিরোধ করার জন্য প্রয়োজনীয় তথ্য সরবরাহ করে এবং তাদের গর্ভনিরোধক ব্যবহার এবং যৌন সংক্রামিত রোগ প্রতিরোধ সম্পর্কে অবহিত করে। কিশোরী গর্ভধারণ প্রতিরোধ একটি সম্মিলিত দায়িত্ব এবং চিন্তা যার দীর্ঘমেয়াদি সমাধান এবং সুস্থ জীবনের জন্য সমাজের প্রতিটি সদস্যের অংশগ্রহণের প্রয়োজন।,* উপসংহার,কিশোরী গর্ভধারণ প্রতিটি সমাজের একটি প্রধান মহামারি ও জনস্বাস্থ্য সমস্যা। ব্যক্তি, পরিবার এবং সমাজের সবারই জৈবিক, মনস্তাত্ত্বিক এবং সামাজিক উদ্যোগ রয়েছে যা তাদের সমাজের প্রতিক্রিয়াশীল এবং সক্রিয়ভাবে কিশোর গর্ভাবস্থা প্রতিরোধে অবদান রাখে।,লেখক : কনসালটেন্ট, ফ্যামিলি মেডিসিন, ইংল্যান্ড,"
ভ্রমণ বিষয়ক ওয়েবসাইট ঘুরুঞ্চি ডট কমের যাত্রা শুরু,"অস্ট্রেলিয়ার শিক্ষানগরী মেলবোর্ন থেকে যাত্রা শুরু হলো বাংলা ভাষায় প্রথম ও পূর্ণাঙ্গ ভ্রমণ বিষয়ক ওয়েবসাইট ঘুরুঞ্চি ডট কমের। শনিবার মেলবোর্নের মেরিবিরনং কমিউনিটি সেন্টারে এক অনুষ্ঠানে ওয়েব সাইটটি উদ্বোধন করেন, অস্ট্রেলিয়ায় বিশিষ্ট ব‍্যবসায়ী কামরুল চৌধুরী । ,নতুন এই ওয়েবসাইটিতে, সারা বিশ্বের বাংলাভাষী এ‍্যাডভেঞ্চার প্রিয়, ভ্রমণপ্রিয় মানুষের ভ্রমণ সংক্রান্ত লেখা, নিবন্ধ, ছবি প্রকাশ পাবে। ,অনুষ্ঠানে, অস্ট্রেলিয়ার প্রধান বিজ্ঞান গবেষণা প্রতিষ্ঠান CSIRO এর প্রধান বৈজ্ঞানিক কর্মকর্তা ড. নওশাদ হক, ঘুরুঞ্চির প্রধান সম্পাদক সালাউদ্দিন আহমদসহ মেলবোর্নের প্রবাসী বাংলাদেশিরা যোগ দেন। ,অনুষ্ঠানে কামরুল চৌধুরী বলেন, মেলবোর্ন থেকে বাংলা ভাষায় প্রথম ভ্রমণ ম‍্যাগাজিন ও ওয়েব সাইট যাত্রা এক অনন্য ঘটনা। সারা বিশ্বের বাংলাভাষী এ‍্যাডভেঞ্চার প্রিয় মানুষ, নতুন উদ‍্যেমে তাদের লেখনির মাধ‍্যমে যুক্ত থাকবেন এই ওয়েবসাইটের সাথে। ,তিনি আরো বলেন, ভ্রমণ মানুষের মনকে চাঙা রাখে, শরীর সুস্থ রাখে। আর ভ্রমণ নিয়ে লেখালেখি নির্দোষ চিত্তবিনোদনের এক অফুরান উৎস। ঘুরুঞ্চির এই উদ‍্যোগকে স্বাগত জানিয়ে তাতে পাশে থাকার প্রতিশ্রুতি দেন তিনি। অনুরোধ রাখেন, ঘোরাঘুরির এই উদ‍্যোগ যেন মেলবোর্নের বাংলা স্কুলের শিশুদের মাঝে ছড়িয়ে দেয় হয়। ,প্রখ‍্যাত বাঙালি বিজ্ঞানী ড. নওশাদ বলেন, ঘুরুঞ্চির নানান উদ‍্যোগ তিনি কাছ থেকে দেখেছেন। নতুন করে ভ্রমণ ওয়েব সাইটের যাত্রা তাঁকে আরো অনুপ্রাণিত করছে। ভ্রমণে মানুষের মন উদার হয়। নতুন প্রজন্ম ভ্রমণে উৎসাহিত হয়ে, বড় ভ্রমণকারী হয়ে উঠবেন বলে আশা রাখেন তিনি। ,অনুষ্ঠানে, ঘুরুঞ্চির প্রধান সম্পাদক সালাউদ্দিন আহমদ জানান, বাংলা ভাষায় পরিবেশ ও প্রকৃতি নির্ভর কর্মকান্ড ও ভ্রমণ অভিজ্ঞতা শেয়ার করার মতো তেমন উল্লেখযোগ্য প্রকাশনা বা প্ল্যাটফর্ম নেই। ঘুরুঞ্চি ম্যাগাজিন সেই শূন্যস্থান পূরণ করতে প্রতিশ্রুতিবদ্ধ। 
ঘুরুঞ্চি ম্যাগাজিন বাংলা ভাষায় পূর্ণাঙ্গ ট্রাভেল ম্যাগাজিন । মানুষকে প্রকৃতির কাছাকাছি যেতে উৎসাহিত করা ও ভ্রমণে আগ্রহী করে তোলাই ঘুরুঞ্চি ম্যাগাজিনের উদ্দেশ্য। ,তিনি আরো জানালেন, ২০২০ সালে ছোট পরিসরে ঘুরুঞ্চির যাত্রা শুরুর পর আর থেমে থাকতে হয়নি। সাত মহাদেশের বাংলাভাষী ভ্রমণকারীরা তাদের লেখা পাঠাতে শুরু করেন। বাড়তে থাকে উৎসাহ। সেই উৎসাহেই ঘুরুঞ্চির নবযাত্রা এই ওয়েব সাইট উদ্বোধনের মধ‍্যদিয়ে। তিনি আশা করেন, নতুন এ ওয়েব সাইট Ghurunchi.com ঘুরুঞ্চিদের আরো উৎসাহ যোগাবে। ,ড. সাদিকা জাহান, মাহবুব স্মারক ও ড. জুই গোমেজের উপস্থাপনায় অনুষ্ঠানে উপস্থিত ছিলেন, মেলবোর্নে থাকা প্রবাসী বাংলাদেশী ও অস্ট্রেলিয়ায় ভিক্টোরিয়া প্রদেশের অতিথিরা। উদ্বোধনী অনুষ্ঠান শেষে ছিলো পরিবেশ, প্রকৃতি এবং ভ্রমণ বিষয়ে সাংস্কৃতিক আয়োজন, যাতে ঘুরুঞ্চির পরিবারের সদস্যরা গান পরিবেশন করেন। 
 ,"
"মৌসুমী ফল যেভাবে সর্দি, কাশির উপশম করে","এখন বসন্তকাল। ঋতু পরিবর্তনের এ সময় ঘরে ঘরে ঠান্ডা, সর্দি, কাশি, জ্বর দেখা দেয়। বসন্তকালের আবহাওয়া যতই মিষ্টি হোক না কেন, এ সময় অনেকেরই বিভিন্ন ধরনের সংক্রামক রোগ দেখা দিতে পারে। যেমন- চিকেন পক্স, গুটিবসন্ত কিংবা সর্দি-কাশি, ঠান্ডা, জ্বর ইত্যাদি। ,সংক্রমিত রোগকে প্রতিরোধ করতে হলে দৈনিক খাদ্য তালিকায় চাই পর্যাপ্ত পরিমাণ মৌসুমি ফল ও বিভিন্ন রঙের শাকসবজি। বিশেষ করে ভিটামিন ‘সি’যুক্ত মৌসুমি ফল ও নানা রঙের শাকসবজি সমৃদ্ধ খাদ্যতালিকা তৈরি করতে হবে সবার জন্য।,দেশীয় মৌসুমি ফল খাওয়ার সু-অভ্যাসটি গড়ে তুলতে হবে পরিবারের ছোট-বড় সদস্যদের। রোগ প্রতিরোধ বাড়ানোর জন্য খেতে পারি আমরা দেশীয় মৌসুমি ফল, যেমন-পেয়ারা, আমড়া, কামরাঙ্গা, বাউকুল, বরই ইত্যাদি। এছাড়া মালটা, কমলা, আনার, নাশপাতি, ড্রাগন, আঙুর ফল খাওয়া যেতে পারে। এ ছাড়া ভিটামিন ‘সি’র সব থেকে ভালো উৎস হলো লেবু। ,প্রতিদিন খাদ্য তালিকায় আমরা একটি করে লেবু বা লেবুর তৈরি কোনো খাবার যেমন-লেবুর শরবত, লেবু চা খাওয়া যেতে পারে। কিছু ফলের পুষ্টিগুণ সম্পর্কে বর্ণনা করা হলো-,* পেয়ারা,পেয়ারা খেতে যেমন সুস্বাদু পুষ্টিগুণেও ভরপুর। ভিটামিন ‘সি’ ও অ্যান্টিঅক্সিডেন্ট সমৃদ্ধ এ ফল ফ্রি রেডিকেল্রের হাত থেকে শরীরকে রক্ষা করে। যার ফলে শরীরে রোগ প্রতিরোধ ক্ষমতা বৃদ্ধি পায়। প্রতিদিনের খাদ্য তালিকায় সবুজ পেয়ারা ফল হিসাবে কিংবা সালাদে বিভিন্ন ধরনের রেসিপি করা যায়। অনেক শিশু ফল খেতে চায় না। তাদের জন্য বিভিন্ন ধরনের ফল দিয়ে জ্যাম-জেলি ঘরে তৈরি করে দিতে পারেন, এতে করে শিশুরা পর্যাপ্ত পরিমাণে ভিটামিন ‘সি’ পেতে পারে।,* কমলা,রোগ প্রতিরোধ ক্ষমতা বৃদ্ধির সঙ্গে সঙ্গে রক্তে কোলেস্টেরলের স্বাভাবিক মাত্রা বজায় রাখা জরুরি। এমনকি কমলালেবু ওজন কমাতেও সাহায্য করে। কমলা হৃদরোগের ঝুঁকি কমাতে সাহায্য করে।,* মালটা,মালটা প্রচুর পরিমাণে ভিটামিন ‘সি’ সমৃদ্ধ হওয়ায় রোগ প্রতিরোধ ক্ষমতা বাড়ানোর জন্য শিশু কিংবা বয়স্কদের জন্য মালটার জুস কিংবা মালটার চা হতে পারে অতুলনীয় পানীয়।,* আনার বা বেদানা,লাল রঙের এবং ছোট ছোট দানাযুক্ত এ ফলটি রক্তস্বল্পতা রোধে কার্যকরী। বেদানা রক্তস্বল্পতা বা অ্যানিমিয়া প্রতিহত করে রক্তকে পরিশুদ্ধ করতে পারে এবং শারীরিক রোগ প্রতিরোধ ক্ষমতা বৃদ্ধি করতে সাহায্য করে।,* বরই বা কুল,এ সময় বাজারে বিভিন্ন ধরনের বরই বা কুল দেখতে পাওয়া যায়। ছোট বাউকুল বা দেশি কুল আমরা যে বরই-ই বলি না কেন রোগ প্রতিরোধ করতে বরই বা কুলের বিকল্প মেলা কঠিন। বরইতে রয়েছে পর্যাপ্ত পরিমাণে ভিটামিন ‘সি’, মিনারেলস, অ্যান্টিঅক্সিডেন্ট সমৃদ্ধ পুষ্টি যা শরীরের ফ্রি র‌্যাডিকেল মুক্ত করে দেহকে সুস্থ ও নিরোগ রাখতে সাহায্য করে। ,রোগ প্রতিরোধ ক্ষমতা বাড়ানোর জন্য খেতে পারেন, আমড়া, জাম্বুরা, আমলকী। মৌসুমি ফল দিয়ে বিভিন্ন ধরনের সালাদ, ভিন্ন, ভিন্ন রেসিপি করে দেওয়া যেতে পারে। চালতা কিংবা আমড়ার টক রান্না করা, আমলকীর মোরব্বা করা যেতে পারে। ,বাজারের ক্যামিকেলযুক্ত জ্যাম-জেলি না কিনে ঘরেই এসব মৌসুমি ফল দিয়ে মুখরোচক জ্যাম-জেলি তৈরি করে শিশুদের সকালের নাস্তায় কিংবা স্কুলের টিফিনেও দেওয়া যেতে পারে।,লেখক : ক্লিনিক্যাল নিউট্রিশনিস্ট অ্যান্ড ডায়েটিশিয়ান, উত্তরা ক্রিসেন্ট হসপিটাল, উত্তরা, ঢাকা,"
কানে কি কম শুনছেন? কী চিকিৎসা,"সম্প্রতি পালিত হলো বিশ্ব শ্রবণ দিবস। এবারের প্রতিপাদ্য সবার জন্য কান ও শোনার যত্ন। কান আমাদের গুরুত্বপূর্ণ একটি অঙ্গ। শোনা এবং ভারসাম্য রক্ষা ছাড়াও সৌন্দর্যবর্ধনে কানের ভূমিকা রয়েছে। বিশ্বে গড়ে ৪৭ কোটি মানুষ কানে কম শোনা সমস্যায় ভোগেন। বিশ্ব স্বাস্থ্য সংস্থার মতে, ২০৫০ সালের মধ্যে বিশ্বজুড়ে ৯০ মিলিয়নের বেশি মানুষ শোনার ক্ষমতা হারিয়ে ফেলবেন। এদের মধ্যে বেশিরভাগ শিশু। বাংলাদেশেও এর সংখ্যা মোটেও কম নয়, প্রায় এক তৃতীয়াংশ লোক কানে কম শোনার সমস্যায় ভোগেন। আমাদের যুবসমাজ ইয়ারফোন বা হেডফোন ব্যবহারের ফলে কানে শোনার সমস্যায় অনেক বেশি ভুগছেন। এমনকি কানে শোঁ শোঁ আওয়াজ সমস্যা নিয়েও অনেকেই আসেন। কানে না শোনার অক্ষমতা এক বা উভয় কানে হতে পারে। সময়মতো উপযুক্ত চিকিৎসা গ্রহণ করলে কম শোনার সমস্যা বেশিরভাগই প্রতিরোধ করা যায়।,* শ্রবণ প্রক্রিয়া,আমাদের কানের তিনটি ভাগ রয়েছে-বহিঃকর্ণ, মধ্যঃকর্ণ এবং অন্তঃকর্ণ। বহিঃকর্ণ-শব্দ তরঙ্গ কানের পর্দাকে ভাইব্রেট করে। মধ্যঃকর্ণ-মধ্যকর্ণের হাড়কে ভাইব্রেট করে শব্দ তরঙ্গকে বাড়িয়ে দিয়ে অন্তঃকর্ণের তরলে পৌঁছায়। অন্তঃকর্ণ-কক্লিয়াতে অবস্থিত অর্গান অব কর্টির সংবেদী লোম কোষগুলো উদ্দীপ্ত হয়ে ইলেক্ট্রিকেল ইমপালস এ পরিণত হয়ে অডিটরি নার্ভের মাধ্যমে ব্রেইনে যায় এবং আমরা শুনি।,কানে কম শোনার অন্যান্য কারণগুলোর মধ্যে রয়েছে বহিঃকর্ণের প্রদাহ যেমন কানে ময়লা জমে যাওয়া, কানে খৈল বা ওয়াক্সের সঙ্গে ধুলাবালি জমা, ভাইরাল ইনফেকশন ইত্যাদি। মধ্যকর্ণের সমস্যাগুলো হচ্ছে কান পাকা রোগ, পর্দায় ছিদ্র, মধ্যকর্ণে পানি/পুঁজ/রক্ত জমে যাওয়া, হাড়ের জোড়ায় সমস্যা, ফুট প্লেট শক্ত হয়ে যাওয়া (অটোস্ক্লেরোসিস) এবং অন্তঃকর্ণের সমস্যা হচ্ছে জন্মগত বধিরতা, কানে যে কোনো টিউমার বৃদ্ধি পেতে থাকলে, কানের অভ্যন্তরে হিয়ারিং সেল নষ্ট হয়ে শ্রবণশক্তি হ্রাস। কিছু কিছু ওষুধ অটোটক্সিক ড্রাগ হিসাবে চিহ্নিত যেমন-এমাইনোগ্লাইকোসাইড, জেন্টামাইসিন ফ্রুসেমাইড (ল্যাসিক্স), এন্টিক্যান্সার, এন্টিটিউবারকুলার ড্রাগ অথবা অ্যাসপিরিন বেশি মাত্রায় গ্রহণ করা হলে।,* আপনি কি কম শুনছেন,শ্রবণশক্তি হ্রাস পাচ্ছে কিনা কীভাবে বুঝবেন? এরকম কোনো উপসর্গ দেখা দিলে ডাক্তারের সঙ্গে কথা বলুন- অন্য মানুষের কথা ভালো করে বুঝতে পারছেন না, বিশেষ করে হইচই পূর্ণ জায়গায়। বারবার কথা পুনরাবৃত্তি করতে অনুরোধ করছেন। টেলিভিশনের ভলিউম বাড়িয়ে শুনতে হয়। মোবাইলে কথা শুনতে কষ্ট হয়? অন্যান্য মানুষের কথা শোনার জন্য গভীরভাবে মনোযোগ দেওয়া লাগে এবং গভীর মনোযোগের কারণে কিছুক্ষণ পরে ক্লান্তি লেগে যায়। যে কোনো কারণে শ্রবণশক্তি হ্রাস পেলে সাধারণত এ উপসর্গগুলো দেখা দেয়। সময়মতো ডাক্তারের পরামর্শে, সার্জারি বা হিয়ারিং এইড এর ব্যবহার কানের সমস্যা কমানোর ক্ষেত্রে সাহায্য করে। কিছু কিছু শিশুর জন্ম থেকে শ্রবণশক্তি কম থাকতে পারে। একে কনজেনিটাল হিয়ারিং লস বলে। কনজেনিটাল হিয়ারিং লস পরিবারের অন্য সদস্যদের থাকলে শিশুর হওয়ার আশঙ্কা বেশি। তবে শিশু জন্মের সময় যথেষ্ট অক্সিজেন না পেলে অথবা মাথায় আঘাত পেলেও এটি হতে পারে। নবজাতকের জণ্ডিসের কারণেও শ্রবণশক্তি হ্রাস পেতে পারে। এক্ষেত্রে নবজাতকের শোনার কিছু টেস্ট করিয়ে নিতে হবে। উন্নত বিশ্বে বাচ্চা জন্মের পর এসব টেস্ট করার সুবিধা থাকে। আমাদের দেশে এমন সব টেস্ট কিছু স্পেশালাইজড সেন্টারে আছে। জাতীয়ভাবে হিয়ারিং স্ক্রিনিং প্রোগ্রাম চালু করা আবশ্যক। এতে প্রাথমিক পর্যায়েই জন্ম বধিরদের শনাক্তকরণের যথাযথ ব্যবস্থা গ্রহণ সম্ভব হবে।,* কম শোনা কীভাবে প্রতিরোধ করা যায়,শিশুদের শ্রবণক্ষমতা স্ক্রিনিং করা আবশ্যক। স্বাস্থ্যব্যবস্থায় ন্যাশনাল হিয়ারিং স্ক্রিনিং অন্তর্ভুক্ত করা। হিয়ারিং ডিভাইস এবং থেরাপি সহজলভ্য করা। স্বাস্থ্যসেবাদানকারীদের প্রশিক্ষিত করা। শব্দ দূষণ নিয়ন্ত্রণ, অটোটক্সিক ওষুধের নিরাপদ ব্যবহার। অযথা ম্যাচের কাটি, মুরগির পালক, মাথার ক্লিপ, কচুর ডাঁটা, কটনবাডর্স এগুলো দিয়ে কানে খোঁচাখুঁচি না করা। কানে যাতে পানি না যায় সে ব্যাপারে লক্ষ্য রাখতে হবে। হাতুড়ে ডাক্তার দিয়ে কান পরিষ্কার না করানো। উচ্চ আওয়াজ এড়িয়ে চলা। শিশুদের টিকাদান কর্মসূচি জোরদার করা। শব্দটি কত জোড়ে তা দেখুন-কানাকানি-৩০ ডিবি, কথোপকথন-৬০ ডিবি, ব্যস্ত ট্রাফিকে-৭০-৮৫ ডিবি, মোটরবাইক-৯০ ডিবি, হেডফোনের মাধ্যমে পূর্ণ ভলিউমে গান শোনা-১০০-১১০ ডিবি। হেডফোন ব্যবহার করার সময় নয়েজ ক্যানসেলিং ইয়ার ফোন ব্যবহার করুন। ৬০ শতাংশের ওপরে ভলিউম ব্যবহার করা থেকে বিরত থাকুন।,হিয়ারিং স্ক্রিনিংয়ের মাধ্যমে শিশুদের কানে শোনার পরীক্ষা শিশুর জন্মের এক মাস সময়ের মধ্যে পরীক্ষা ও তিন মাস সময়ের মধ্যে রোগ নির্ণয় এবং ছয় মাসের মধ্যে চিকিৎসা করাতে হবে।,কান বন্ধ হলে প্রথমে মুখ বন্ধ করুন এবং হাতের দুই আঙুল চেপে ধরুন। অর্থাৎ এ অবস্থায় নাক বা মুখে কোনো বাতাস ঢুকছে না বা প্রবেশও করছে না। এবার নাক দিয়ে শ্বাস ছাড়ার মতো করে চাপ দিন। কিন্তু নাসারন্ধ্র দিয়ে বাতাস বেরোতে দেবেন না। দেখবেন ‘পপ’ শব্দে বন্ধ কান খুলে গেছে। খুব জোরে বাতাসের চাপ দেবেন না। এতে কানের পর্দা ক্ষতিগ্রস্ত হতে পারে। প্রথমবার কাজ না হলে কয়েকবার চেষ্টা করতে পারেন। ডাক্তারের পরামর্শে দ্রুত প্রয়োজনীয় ব্যবস্থা সার্জারি বা এসিস্ট ও ডিভাইস ব্যবহার করতে হবে। বছরে অন্তত একবার কানে শোনার টেস্ট করা বাঞ্ছনীয়।,লেখক : নাক, কান, গলা ও হেড-নেক বিশেষজ্ঞ সার্জন, পরিচালক, কক্লিয়ার ইমপ্লান্ট কর্মসূচি, সিলেট এমএজি ওসমানী মেডিকেল কলেজ হাসপাতাল,"
শুক্রবার শুরু হচ্ছে ‌‘বেকার্স ফেস্টিভ্যাল’,"এফ কমার্স বেইজড হোম বেকারদের অনলাইন কমিউনিটি বিডি বেকার্সের ‘বেকার্স ফেস্টিভ্যাল সিজন-৪’ অনুষ্ঠিত হতে যাচ্ছে আগামীকাল শুক্র ও শনিবার। ,মহাখালীর এসকেএস টাওয়ারের সেনা গৌরব হলে দুই দিনব্যাপী বেকিং এবং কেক ডেকোরেশন এ মেলার আয়োজন করেছে। মেলাটি প্রতিদিন বেলা ১১টা থেকে রাত ৮টা পর্যন্ত সবার জন্য উন্মুক্ত থাকবে। ,মেলায় ঘরে তৈরি হরেক রকমের কেক, ডেজার্ট ও অন্যান্য খাবার প্রদর্শন এবং বিক্রির ব্যবস্থা থাকবে। মেলায় অংশগ্রহণকারী প্রতিষ্ঠানগুলো ঘরে বানানো অনেক ফ্লেভারের কেক, কুকিস, নানা রকমের মুজ, চকলেট, ফ্রেঞ্চ স্পেশাল ডেজার্ট, নানান স্বাদের চিজকেক, নানা রকমের ব্রেড, বান, প্যাটিস থেকে শুরু করে অনেক রকমের দেশি-বিদেশি খাবার নিয়ে আসবেন নিজেদের স্টলে।,এ ছাড়া কাস্টোমাইজড কেক ডেকোরেশন শিখতে আগ্রহীদের জন্য রয়েছে বেশ কয়েকটি চমৎকার ওয়ার্কশপ।
 
দেশের জনপ্রিয় কাস্টোমাইজড কেক প্রস্তুতকারকদের তৈরি ডিসপ্লে কেক নিয়ে একটি ছোট প্রদর্শনীর ব্যবস্থাও থাকছে দর্শনার্থীদের জন্য। বেকিং ও কেক সাজানোর প্রয়োজনীয় সরঞ্জাম এবং কাঁচামাল সরবরাহকারী বেশ কয়েকটি প্রতিষ্ঠানও তাদের রকমারি পণ্যের পসরা নিয়ে থাকছে এই আয়োজনে। সেই সঙ্গে এই বছর কফি পার্টনার হিসেবে থাকছে জনপ্রিয় কফি চেইন কফি ওয়ার্ল্ড এবং বেভারেজ পার্টনার হিসেবে সঙ্গে থাকছে ট্রান্সকম বেভারেজ লিমিটেড।  ,বেকিং মেলার এই উদ্যোগের আয়োজক হিসেবে রয়েছেন পুনিজ কিচেনের কর্ণধার উম্মে আকলিমা আলম (আনিকা) ও আবু হেনা মোস্তফা কামাল (রুমি), মাদারস ড্রিম বেকারির কর্ণধার সুরাইয়া মান্নান, ডক্টরস বেকের কর্ণধার ড. শাহীন আখতার এবং বাংলা নিডের কর্ণধার অপু সুলতান। ,আয়োজকদের সঙ্গে সঙ্গে মেলায় অংশগ্রহণকারী অন্যান্য উদ্যোক্তা হলেন— আব্দুল খালেক এন্টারপ্রাইজ, বেইক এ কেক, দীনাস, প্রথমা কিচেন, জাফরিনস কিচেন, কেকস, কেকারস শপ, আফরিনস কিচেন, শিম্মিস রেসিপি, বেকারস ক্রাফট, বাইটস অব ডিলাইট বাই মিথিলা, স্কুপ এন ইট, বেলারিয়া ফুডস, নিম্মিস কেকারি বাইট, লিটল বেকার, পিয়ারীস কিচেন, নই-নয় এবং শারমিনস কুকশ্যাক। এ ছাড়া ভলিন্টিয়ার পার্টনার হিসেবে সঙ্গে রয়েছেন কেক বেকের তানজিয়া রশীদ ও এনামুল হক।,"
শেরাটন এনেছে তুর্কি খাবারের ৪ মাস্টার শেফস,"সুস্বাদু খাবার কে না পছন্দ করে? অনেকে মিষ্টি পছন্দ করে আবার অনেকে পেস্ট্রি। আবার কেউবা কাবাব কিংবা চাইনিজ। পছন্দ ভিন্ন হলেও মুখরোচক খাবারের প্রতি সবারই কমবেশি আকর্ষণ রয়েছে। আর বিদেশ ভ্রমণের সময় তো নিত্যনতুন সুস্বাদু খাবারের স্বাদ নিতেই হয়! ,পৃথিবীতে এমন অনেক শহর রয়েছে যেগুলো নিজেদের খাবারের জন্য প্রসিদ্ধ। বিশ্বের শীর্ষ এবং জনপ্রিয় রন্ধন প্রণালিগুলোর মধ্যে একটি হলো তুর্কি খাবার। ,রন্ধন প্রণালি শতাব্দীর পর শতাব্দী ধরে বিবর্তিত হয়েছে। তুর্কি ভূমির সমৃদ্ধ ইতিহাস দ্বারা প্রভাবিত হয়েছে; যা প্রথমে বাইজেন্টাইন এবং তারপর অটোমান সাম্রাজ্যের শাসনাধীন ছিল।,ঢাকার ভোজন রসিকদের জন্য তুর্কির এমন সুস্বাদু খাবার সরবরাহ করতে শেরাটন কর্তৃপক্ষ বিদেশ থেকে এনেছে ৪ জন মাস্টার শেফস। এরা হলেন- আহমেত গুলার, সাইত দুরসুন, মেহমেত আসলান এবং এরহান ডেমিরকে। ,শেফ আহমেত গুলার হলেন একজন মাস্টার বাকলাভা শেফ। যিনি ২৫ বছরেরও বেশি সময় ধরে বাকলাভা তৈরি করছেন। অন্যান্য তুর্কি মিষ্টির সঙ্গে ৩০টিরও বেশি ধরনের বাকলাভা প্রস্তুত করতে পারেন।,পেস্তা বাকলাভা, আখরোট বাকলাভা, পেস্তা দুরুম, চকোলেট সেকারপেয়ার, হাভুক দিলিম এবং সোবিয়েত তার সিগনেচার  আইটেম।,শেফ সাইত দুরসুন একজন কাবাব মাস্টার। কাবাব তৈরির বিভিন্ন স্টাইল সম্পর্কে তার রয়েছে ৩০ বছরেরও বেশি অভিজ্ঞতা। ,স্থানীয় স্বাদ পূরণের জন্য নতুন কাবাব তৈরির জন্য স্থানীয় পণ্য সোর্সিংয়ে সাইত একজন বিশেষজ্ঞ। আদানা এবং বেইতি কাবাব তার সিগনেচার ডিশ। ,শেফ মেহমেত আসলান একজন তুর্কি রন্ধন প্রণালি বিশেষজ্ঞ। তবে তার অন্যান্য রন্ধন প্রণালি সম্পর্কেও ভালো জ্ঞান রয়েছে। তিনি লিবিয়া এবং মিসরে ৬০টিরও বেশি খাবার তৈরির কাজ করেছেন। তার সিগনেচার আইটেম শর্মা । ,অপরদিকে শেফ এরহান ডেমির ১৯  বছরেরও বেশি অভিজ্ঞতার সঙ্গে মাস্টার পেস্ট্রি শিল্পী। তিনি ইতালীয়, মহাদেশীয় এবং ভূমধ্যসাগরীয় খাবার তৈরিতে ব্যাপক জ্ঞানের পাশাপাশি তুর্কি, ফরাসি এবং আরবীয় পেস্ট্রিতে বিশেষ দক্ষতা অর্জন করেন।,শেরাটন ঢাকার সব খাদ্য অনুরাগীদের দ্য গার্ডেন কিচেনে তুর্কি খাবার উপভোগ করার জন্য আমন্ত্রণ জানিয়েছে। আগ্রহীদের +৮৮০১৩১৩৭০৯০৯৯ এ কল করে টেবিল সংরক্ষণ করতে হবে।
 ,"
"লিউকোরিয়া কাদের হয়, কেন হয়, কী প্রতিকার","লিউকোরিয়া স্বাভাবিক প্রক্রিয়া নারীদের জন্য। স্রাব স্বচ্ছ তরল পদার্থ, যা জীবাণু সংক্রমণের বাধা দেয়। ,স্বাভাবিক লিকোরিয়ার জন্য আলাদা করে কোনো চিকিৎসার প্রয়োজন নেই। ,স্বাভাবিকভাবেই প্রত্যেক নারীর ডিম্বনালি জরায়ু ও যোনিপথ থেকে সামান্য কিছু লিউকোরিয়া বের হয়। অতিরিক্ত হলে তখন স্বাভাবিক জীবনটা ব্যাহত হয়। ,কাপড়ে অনেক সময় বাদামি বর্ণের দাগ সৃষ্টি করে দৈনন্দিন জীবনে বিব্রতকর অবস্থায় পড়তে হয়। ,কেন হয়
একজন নারীর বয়ঃসন্ধিকাল থেকে মেনোপজ পর্যন্ত জীবনে হরমোনের জন্য লিউকোরিয়া সমস্যা যেকোনো সময় হতে পারে। ,কোনো জটিলতা থাকে ছাড়াই এর সমাধান করা যায় যদি চুলকানি না থাকে, যদি ব্যথা না থাকে তা হলে কারণগুলোর মধ্যে আছে অযৌন এবং যৌন সংক্রমণ। ,অসংক্রমিত মৃত লিকোরিয়া একটি পাতলা স্বচ্ছ জলের মতো  স্রাব হয়। সংক্রমণ হলে এর পরিমাণ রং এবং বিভিন্ন ধরনের উপসর্গ থাকতে পারে।,রঙ পরিবর্তন হয়ে যেতে পারে অথবা সবুজ রঙের দুর্গন্ধ থাকতে পারে চুলকানি প্রসাবে জ্বালাব্যথা এসব উপসর্গ থাকতে পারে।,প্রতিকার,*হাইজিন মানে পরিষ্কার-পরিচ্ছন্ন থাকাটা সবচেয়ে বড় প্রতিকারের উপায়। 
*বেশি করে পানি খেতে হবে
*প্রতিবার প্রস্রাবের  পরে জায়গাটা ভালোমতো ধুয়ে নিতে হবে 
*শুকনা রাখতে হবে 
*ভিজা রাখা যাবে না
*ছত্রাক সংক্রমণ এ লিউকোরিয়া  তৈরি করে। যেমন ব্যাকটেরিয়াল ভ্যাজাইনোসিস। ১৫ থেকে ৪৫ বয়সি নারীদের মধ্যে সবচেয়ে বেশি ঘটে। ,ক্যান্ডিডিয়াসিস 
ছত্রাকের সংক্রমণ এর জন্য হয় ,ট্রাইকোমোনিয়াসিস 
বিভিন্ন ধরনের কারণেই এ সংক্রমণ  হতে পারে 
সংক্রমণ প্রতিরোধ করার জন্য জীবনধারা পরিবর্তন আনতে হবে 
সুতি কাপড় পড়তে হবে। সাবান দিয়ে পরিষ্কার রাখতে হবে। পুষ্টিকর খাবার সঙ্গে একটু হাঁটা। হালকা ব্যায়াম করতে হবে।,লেখক: সহকারী পরিচালক, ২৫০ শয্যাবিশিষ্ট টিবি হাসপাতাল।,"
ত্বক দেখেই বুঝবেন আপনি কোন রোগে আক্রান্ত,"আমাদের শরীরের সব অংশজুড়ে বিস্তৃত রয়েছে ত্বক। ত্বকের মাধ্যমে নানা রোগের বহির্প্রকাশ ঘটে। ,ফলে লক্ষণ দেখেই বোঝা যায় শরীরের মধ্যে কোন রোগ বাসা বেঁধেছে। তাই ত্বকের যতই যত্ন নিন না কেন, শরীরে ভেতরের কোনো সমস্যা থাকলে তার প্রভাব চেহারায় পড়ে। 
বিশেষ করে মুখে ব্রণ, র্যা শ, দাগছোপ, শুষ্ক ত্বক— এসব কিন্তু শরীরের অভ্যন্তরীণ কোনো সমস্যা চিহ্নিত করে। চোখের ফোলা, চোখের নিচে কালি— এসবও শারীরিক সমস্যার লক্ষণ। তাই শত রূপচর্চা করলেও কমবে না এসব সমস্যা বরং চিকিৎসকের পরামর্শ নেওয়া ভালো।,সূস্থ থাকতে হলে ত্বকের নানা সমস্যার পেছনে শারীরিক সমস্যা আছে কিনা? সবার এ সম্পর্কে জ্ঞান রাখা উচিত। ,ব্রণের সমস্যায় পুরুষ ও নারী নির্বিশেষে প্রায় সবাই ভোগেন। বিশেষত তৈলাক্ত ত্বকে ব্রণ, ফুসকুড়ি, ব্রেকআউট লেগেই থাকে। কারণ তৈলাক্ত ত্বকের ছিদ্র বা পোর্স বন্ধ হয়ে যায়। আর এর ফলেই বাড়তে থাকে ব্রণের সংখ্যা। এ ছাড়া বয়ঃসন্ধি, হরমোনের ভারসাম্যহীনতা, মেনোপজ, পিরিয়ডের সমস্যা এবং অস্বাস্থ্যকর খাবার খাওয়ার কারণে ব্রণ হতে পারে। ,অতিরিক্ত মানসিক চাপের কারণে ত্বকে অ্যান্ড্রোজেন হরমোন ক্ষরণ হয়। ফলে তৈলাক্ত ত্বক আরও বেশি তৈলাক্ত হয়ে ওঠে। যে কারণে ব্রণ আরও বেশি হয়।
একজিমা এমন একটি চর্মরোগ, যা ত্বককে লাল করে তোলে। একজিমার ফলে ত্বক শুষ্ক, জ্বালা এবং চুলকানি হয়। অত্যধিক মানসিক চাপের কারণে একজিমা হতে পারে। অ্যালার্জির প্রতিক্রিয়াও হতে পারে। একবার একজিমা হলে তা সহজে নির্মূল হতে চায় না। ,সোরিয়াসিস ত্বকের বিভিন্ন জায়গায় হয়ে থাকে। সাদা আঁশের মতো খসখসে শুকনো অংশ হয়। এতে ত্বক লালচে হয়ে ফুলে ওঠে। তার ওপর থেকে আঁশের মতো ছাল উঠতে থাকে। অটো ইমিউন ডিজঅর্ডার থেকে এ ধরনের ত্বকের সমস্যা হয়।
গোলাপি বা লালচে শরীরের যে কোনো জায়গায় দেখা দিতে পারে। তবে সাধারণত পেট, উরু ও স্তনে বেশি দেখা যায়। মূলত শরীরের অতিরিক্ত ওজন এবং গর্ভবতী মহিলাদের মধ্যে এ সমস্যা হয়।,আর্দ্র রাখার ক্রিম লাগানোর পরও যদি ত্বক শুষ্ক থাকে এবং চুলকানি হয় তা হলে তা এটোপিক ডার্মাটাইটিসের লক্ষণ হতে পারে। এ অবস্থার কারণে ত্বকে ফাটা ও চুলকানি হতে পারে। এর সঙ্গে হাঁপানি, হে ফিভার ও অন্যান্য অ্যালার্জিও দেখা দিতে পারে।,মানসিক চাপের প্রভাবে সোরিয়াসিস বা একজিমা আরও খারাপ পর্যায়ে যেতে পারে। এর ফলে ক্রমাগত ব্রণ, ভঙুর নখ, চুল পড়া, আমবাত এবং ঘাম হওয়া বাড়তে পারে। ,তা ছাড়া অতিরিক্ত মানসিক চাপের ফলে মুখে ও চোখের পাশে বলিরেখা ফুটে ওঠে। ত্বক শুষ্কও হয়ে যেতে পারে। তবে  মানসিক চাপ কমানোর কৌশল অনুসরণ করলে ত্বকের অনেক সমস্যা প্রতিরোধ হতে পারে।,ত্বক ভালো রাখতে নিয়মিত ত্বকের সঠিক যত্ন নিতে হবে। প্রতিদিন প্রচুর পানি পান করতে হবে, সকালে এবং রাতে ভালোভাবে মুখ পরিষ্কার রাখতে হবে। প্রতিদিন ব্যায়াম ও পর্যাপ্ত অ্যান্টিঅক্সিডেন্ট ভিটামিন গ্রহণ করতে হবে। এসব নিয়ম সঠিকভাবে মেনে চলতে পারলেই ত্বক থাকবে স্বাস্থ্যকর ও উজ্জ্বল।
 ,"
"কোলেস্টেরল, রক্তচাপ কমাতে যা খাবেন","ভালো ভালো খাবার খেলেই শরীর সুস্থ থাকবে এমনটি নয়, সুস্বাস্থ্য ধরে রাখার জন্য স্বাস্থ্যকর পানীয়ের ওপরও বিশেষ জোর দিতে হবে।,রোজ এমন পানীয় খান, যা শরীর থেকে সব দূষিত পদার্থ বের করে দেবে এবং রোগ প্রতিরোধের ক্ষমতা শক্তিশালী করে তুলবে।,স্বাস্থ্যকর পানীয়ের কথা বলতেই মাথায় আসে— লেবুপানি, মধুপানি, হলুদপানি, জিরাপানি, মেথিপানি, দুধ,  গ্রিন টি এবং আরও নানারকম ডিটক্স ওয়াটার।,এসব পানীয় অবশ্যই শরীরের জন্য উপকারী। তবে জানেন কী— এসবের থেকেও উপকারী আমলকী-অর্জুনের জুস? এখন দোকানে আমলকী-অর্জুনের জুস কিনতে পাওয়া যায় ঠিকই, তবে আপনি যদি ঘরেই ফ্রেশ জুস তৈরি করতে পারেন, তা হলে দ্বিগুণ উপকার পাবেন!,চলুন জেনে নেওয়া যাক আমলকী-অর্জুনের জুসের উপকারিতা এবং বাড়িতে এটি তৈরি করার পদ্ধতি।,অর্জুন-আমলকীর জুস হার্টের জন্য দারুণ উপকারী। এই জুস হার্ট সুস্থ রাখে, কোলেস্টেরল ও রক্তচাপ নিয়ন্ত্রণে রাখে। এতে অর্জুনরস এবং পলিফেনলের উপস্থিতি হার্টের পেশিকে শক্তিশালী করে, যা রক্তচাপ নিয়ন্ত্রণে এবং খারাপ কোলেস্টেরলের মাত্রা কমাতে সাহায্য করে।,অর্জুন আমলকীর জুস রোগ প্রতিরোধ ক্ষমতা বৃদ্ধির একটি চমৎকার প্রাকৃতিক উপায়। আমলকীতে রয়েছে প্রচুর ভিটামিন সি। এক একটি আমলকীর মধ্যে প্রায় ৬০০-৭০০ মিলিগ্রাম ভিটামিন সি থাকে, যা দুর্বল রোগ প্রতিরোধ ক্ষমতাকে শক্তিশালী করে তুলতে সাহায্য করে।,বদহজম, গ্যাস, অ্যাসিডিটি, কোষ্ঠকাঠিন্য বা অ্যাসিড রিফ্লাক্সের মতো পেটের সমস্যা মোকাবিলায় রোজ খান এক গ্লাস আমলকী অর্জুন জুস। বাড়িতে ফ্রেশ জুস তৈরি করে খেতে পারেন বা কেনা জুসও খেতে পারেন। কেনা রস যদি খান, তা হলে এক গ্লাস হালকা গরম জলে প্রায় ৩০ এমএল আমলকী অর্জুন জুস মিশিয়ে খালি পেটে খান।,যেভাবে জুস বানাবেন,আমলকী ভালো করে ধুয়ে ছোট ছোট টুকরো করে কেটে নিন। মিক্সড করা পাত্রে দিয়ে এর রস বের করে নিন।,এবার আরেকটি পাত্রে দুই কাপ জল ঢেলে তাতে অর্জুনের ছাল দিয়ে ফোটান। জল অর্ধেক না হওয়া পর্যন্ত ফোটাতে থাকুন।
একটি কাপে অর্জুনের জলটি ছেঁকে, তার সঙ্গে আমলকীর রস মেশান। এ মিশ্রণে মধু মিশিয়ে নিন। হালকা গরম থাকাবস্থায় পান করুন আমলকী অর্জুনের রস।, ,"
"নাক দিয়ে রক্ত পড়ার কারণ, কী প্রতিকার?","নাক দিয়ে রক্ত পড়া কোনো রোগ নয়; বরং এটি বিভিন্ন রোগের লক্ষণ মাত্র। নাক, কান, গলা ছাড়াও শরীরের অন্য অনেক রোগের কারণেও নাক দিয়ে রক্ত পড়তে পারে। যে কোনো বয়সেই এটি হতে পারে। ,এটি নাকের একপাশ দিয়ে অথবা উভয়পাশ দিয়ে হতে পারে। নাক দিয়ে রক্ত পড়া বা এপিসট্যাক্সিস সমস্যাটি অধিকাংশ ক্ষেত্রেই একটি সাধারণ সমস্যা হলেও অনেক সময় এটি জটিল রোগের উপসর্গ হিসাবে দেখা দেয়। তখন একে মেডিকেল ইমারজেন্সী হিসাবে দেখা হয়। ,সাধারণত ৬০ শতাংশ মানুষ, জীবনের কোনো না কোনো সময় নাক দিয়ে রক্ত পড়ার সমস্যার সম্মুখীন হন।,** কারণ,* অধিকাংশ ক্ষেত্রে নাক দিয়ে রক্ত পড়ার কারণ খুঁজে পাওয়া যায় না।,* নাকের সমস্যা-,১. আঘাতজনিত,২. অপারেশনজনিত,৩. নাকের সর্দি, সাইনোসাইটিস,৪. নাকের বিভিন্ন ধরনের ইনফেকশন যেমন-এট্রফিক রাইনাইটিস, রাইনসপোরিডিওসিস।,৫. নাকের ভেতর টিউমার।,৬. নাকের মাঝখানের হাড় অতিরিক্ত বাঁকা।,৭. নাকের মাঝখানের পর্দায় ছিদ্র ইত্যাদি।,** সাধারণ কারণ-,১. ওষুধ (এসপিরিস/ওয়ারফেরিন জাতীয়)।,২. উচ্চরক্তচাপ।,৩. রক্তনালির কিছু জন্মগত ত্রুটি।,৪. মাসিকের সময় এবং গর্ভাবস্থায়।,৫. জন্ডিস বা লিভারের প্রদাহ, লিভার সিরোসিস।,৬. রক্তের রোগ, যেমন- এপ্লাস্টিক অ্যানমিয়া, হিমোফিলিয়া, থ্রম্বোসাইটোপেনিয়া, পারপুরা।,** রোগ নির্ণয় ও চিকিৎসা,কী কারণে নাক দিয়ে রক্ত পড়ছে সেটি নির্ণয় করে চিকিৎসা নিতে হয়। নাকের সামনের দিক থেকে রক্তপাত হলে খুব দ্রুত তা বন্ধ করা যায় কিন্তু পেছন বা ভেতরের দিক থেকে রক্তপাত হলে বহুক্ষেত্রে তা বন্ধ করতে অনেক সময় লাগে। কিছু ক্ষেত্রে রক্তের বিভিন্ন পরীক্ষা, এক্স-রে, সিটিস্ক্যান, নাকের এন্ডোস্কপির দরকার পড়ে।,** প্রতিরোধ,* নাক খুঁটবেন না। অনেকের খুব পছন্দের কাজ এটি। খুঁটে খুঁটে নাক থেকে ময়লা বের করেন। এতে হুট করে নাক থেকে রক্ত পড়া শুরু হয়।,* ঊর্ধ্ব-শ্বাসতন্ত্রের সংক্রমণ অর্থাৎ সর্দি/কাশি হলে দ্রুত চিকিৎসা নিন। নাকের হাড় বাঁকা থাকলে তারও চিকিৎসা নিন। সময়মত এসবের চিকিৎসা না করালে হঠাৎ করে নাক থেকে রক্ত পড়া শুরু হয়।,* বাচ্চাদের খেয়াল রাখুন। ঘন ঘন এক নাকে দুর্গন্ধযুক্ত সর্দি হওয়া এবং এর সঙ্গে রক্ত গেলে সতর্ক হবেন। কোন ওষুধে ভালো না হওয়ার মানে হল বাচ্চা সবার অলক্ষ্যে নাকে কিছু ঢুকিয়েছে।,* বয়স্কদের ক্ষেত্রে- নিয়মিত রক্তচাপ মাপান, নিয়ন্ত্রণে রাখুন, নিয়মিত ওষুধ খান। অনিয়ন্ত্রিত রক্তচাপ নাক দিয়ে রক্ত আসার অন্যতম কারণ। তাই যখনই এমন হবে, আগে ব্লাড প্রেশার চেক করে নিতে হবে।,* যাঁরা (স্ট্রোক অথবা হৃদরোগে আক্রান্ত) রক্ত তরলীকরণের ওষুধ (যেমন- এসপিরিন/ইকোস্প্রিন/ক্লপিড) খেয়ে থাকেন, তাদের নাক দিয়ে রক্ত এলে চিকিৎসকের সঙ্গে যোগাযোগ করবেন এবং ইতিহাস জানাবেন। এসব ওষুধের কারণেও রক্তক্ষরণ হতে পারে।,* যাঁদের নাকের ভেতরটা শুকিয়ে যায় বা ময়লা জমে, তারা খোঁচাখুঁচি না করে দিনে তিন-চার বার নরসল ড্রপ চার/পাঁচ ফোঁটা করে উভয় নাকের ছিদ্রে দিয়ে অথবা ভ্যাসেলিন ব্যবহার করে নাক আর্দ্র রাখতে পারেন।,লেখক : নাক-কান-গলা রোগ বিশেষজ্ঞ এবং হেড-নেক সার্জন, রেজিস্ট্রার, সিলেট এম এ জি ওসমানী মেডিকেল কলেজ হাসপাতাল।,"
লিভার সুস্থ রাখতে যে ৮ খাবার খাবেন,"সুস্থভাবে বাঁচতে ও স্বাভাবিক কার্যক্রমে আমাদের শরীরে যে অঙ্গপ্রত্যঙ্গগুলো অবদান রাখে তার মধ্যে লিভার অতিগুরুত্বপূর্ণ। ,সুতরাং ওষুধ খেলেই সুস্থ থাকবে লিভার এ ধারণা ভুল। শরীরে ফ্যাটি লিভারের কারণে লিভার সমস্যা হতে পারে। ,এ ছাড়া ডায়াবেটিস, কোলেস্টেরল, থাইরয়েডের মতো হরমোনজনিত নানা অসুখেও ফ্যাটি লিভারের প্রবণতা বাড়ে।  ,সময়মতো ফ্যাটি লিভারের চিকিৎসা না করালে লিভার সিরোসিসও হতে পারে। খাবার থেকে পাওয়া ফ্যাট লিভারে জমা হতে হতে ফ্যাটি লিভারের সমস্যা আরও বড় আকার ধারণ করে।  তাই ফ্যাটি লিভারে আক্রান্ত হলে খাওয়াদাওয়ায় রাশ টানাই একমাত্র উপায়।,রোজকার খাদ্যাভ্যাস ও জীবনযাত্রায় পরিবর্তন আনলেই স্বস্তি মিলতে পারে ফ্যাটি লিভারের হাত থেকে। তাই সবার জানা উচিত— ফ্যাটি লিভারে আক্রান্ত ব্যক্তিরা রোজকার ডায়েটে কোন কোন খাবার শামিল করবেন—,স্যালমন, টুনা ও সার্ডিনের মতো মাছে থাকা ওমেগা ৩ লিভার সুস্থ রাখে, কোষে জমে থাকা চর্বি ভাঙতে সাহায্য করে এবং প্রদাহ কমায়। আপনি চাইলে ডাক্তারের পরামর্শ নিয়ে সাপ্লিমেন্টও নিতে পারেন। পমফ্রেট মাছ রাঁধুন সর্ষে দিয়ে, এক থালা ভাত নিমেষেই হবে সাফ!,অ্যাভোকাডো স্বাস্থ্যকর ফ্যাট সমৃদ্ধ। এই ফলটি লিভারের পৃষ্ঠে অস্বাস্থ্যকর চর্বি জমতে দেয় না। অ্যাভোকাডোয় গ্লাইসেমিক সূচকও কম, তাই লিভার থেকে টক্সিন অপসারণ করতে সাহায্য করে।  এ ছাড়া অ্যাভোকাডোয় উচ্চ ফাইবার থাকার কারণে মেটাবলিজমও উন্নত হয়। ফলে ওজনও নিয়ন্ত্রণে থাকে।,ওজন কমাতে গ্রিন টির উপকারিতা সম্পর্কে আমরা সবাই অবগত। গ্রিন টি আমাদের শরীরকে চর্বি শোষণে সাহায্য করে এবং লিভারে চর্বি জমা কমায়। এতে থাকা অ্যান্টিঅক্সিডেন্ট লিভারের কার্যকারিতা উন্নত করে।,রাজ্যে বাড়ছে অ্যাডিনো ভাইরাস সংক্রমণ! কীভাবে বুঝবেন আপনি এই ভাইরাসে আক্রান্ত কিনা? ,তোফুতে পাওয়া সয়া প্রোটিন শরীরের সামগ্রিক চর্বি কমাতে সাহায্য করে।  এক কথায়, তোফু চর্বি জমানোর পরিবর্তে অপসারণ করতে সাহায্য করে। এটি লিভারের কোষের ক্ষতি কমাতেও সাহায্য করে।,গবেষণা অনুসারে, রসুন আমাদের লিভার থেকে বিষাক্ত পদার্থ বের করে দেয়। ফলে লিভারে ক্ষতিকারক চর্বি জমা হয় না।  রসুনে অনেক প্রাকৃতিক যৌগ থাকায় এটি শরীরে অ্যান্টিঅক্সিডেন্টের কাজকেও বাড়িয়ে তোলে।,বাতাবি লেবু ফ্যাটি লিভারের কারণে হওয়ার লিভারের ক্ষতি সারাতে সাহায্য করে। এতে থাকা উচ্চমাত্রায় ভিটামিন সি এবং অ্যান্টিঅক্সিডেন্ট শরীর থেকে সব বিষাক্ত পদার্থ বের করে দেয়। ফলে কোষগুলোকে রক্ষা করে এবং লিভারের ক্ষতি হতে দেয় না।,কফি ফ্যাটি লিভারের জন্য খুবই সহায়ক। লিভারের কোষগুলোর ক্ষতি করে এমন এনজাইমগুলো অপসারণ করে দেয় কফি। দিনে দুই কাপ কফি খাওয়া বেশ সহায়ক হতে পারে।,অলিভ অয়েল অ্যান্টিঅক্সিডেন্টের পাশাপাশি ওমেগা ৩ ফ্যাটি অ্যাসিড সমৃদ্ধ।  আর ওমেগা ৩ লিভারের কার্যকারিতা উন্নত করতে খুবই সহায়ক। এটি শরীরে জমা চর্বির পরিমাণ কমায় এবং ক্ষতির হাত থেকে রক্ষা করে।
 ,"
অ্যালার্জি হওয়ার কারণ ও প্রতিকার,"অ্যালার্জি হলে শরীরের মাস্ট সেলগুলো থেকে বেশি পরিমাণে রাসায়নিক পদার্থ নিঃসরণ হয় যা অ্যালার্জির মত উপসর্গ সৃষ্টি করে। মাস্ট সেল শরীরের রোগ প্রতিরোধক ব্যবস্থাপনার অংশ। এ সেলগুলো সারা শরীরে পাওয়া যায়, বিশেষ করে- অস্থি মজ্জা, ত্বক, খাদ্য, শ্বাস ও রক্তনালিগুলোর চারপাশে। ওষুধ, খাদ্য, আবহাওয়ার পরিবর্তন (খুব শীত বা গরম), পরিবেশ দুষণ এবং পোকা-মাকড়ের কামড়সহ অ্যালার্জেনের সংস্পর্শে এলে শরীরে চুলকানি, শ্লেষ্মা এবং প্রদাহসহ অ্যালার্জির লক্ষণ ও উপসর্গগুলো দেখা দেয়।,* উপসর্গ যা মৃদু থেকে প্রাণঘাতী পর্যন্ত হতে পারে,ত্বকে চুলকানি, হাইপারমিয়া, ছত্রাক সংক্রমণ, ঘাম, ফুসকুড়ি, চোখে চুলকানি, জ্বালা-পোড়া ভাব, লালচোখ, নাকে চুলকানি, হাঁচি, নাক দিয়ে পানি পড়া, নাকবন্ধ, মুখ ও গলায় চুলকানি, জিহ্বা বা ঠোঁট ফুলে যাওয়া, গলা ফুলে যাওয়া, কাঁশি, শ্বাস নিতে অসুবিধা, শ্বাসকষ্ট, নিম্ন রক্তচাপ, দ্রুত হার্টবিট, পেট ও অন্ত্রে ক্র্যাম্প, বমি বমি ভাব, ডায়রিয়া, পেটে ব্যথা, গ্যাস, মাথাব্যথা, বিভ্রান্তি, ক্লান্তি, গুরুতর ক্ষেত্রে অ্যানাফিল্যাকটিক শক হতে পারে। এ অবস্থায় জরুরি চিকিৎসা প্রয়োজন।
* উপসর্গ নিয়ন্ত্রণের চিকিৎসা,অ্যান্টিহিস্টামিন, হিস্টাসিন, বেনাড্রিল, সেট্রিজিন, লোরাটিডিন টাইপ-১ হিস্টামিন রিসেপ্টর ব্লকার এবং টাইপ-২ হিস্টামিন রিসেপ্টর ব্লকার হচ্ছে রেনিটিডিন এবং ফ্যামোটিডিন, মন্টিলুকাস্ট ও জাফিরলুকাস্ট, অ্যাসপিরিন, কর্টিকোস্টেরয়েড ও মালিজুমাব। অ্যানাফিল্যাকটিক শক হলে অ্যাড্রেনালিন ইনজেকশন ব্যবহার করা হয়।,* হিস্টামিন বেশি থাকা খাবারের তালিকা,অ্যালকোহল, বিয়ার, হার্ড পনির, সামুদ্রিকমাছ, চিংড়িমাছ, ঝিনুক, শাক, সসেজ, বেগুন, ইলিশ মাছ, গরুর মাংস ইত্যাদি।,* হিস্টামিন কম থাকা খাবারের তালিকা,দুগ্ধ (সোয়া ও কোকোনাট মিল্ক), গম, রাইস, ডাল, আপেল, পীচসহ কিছু ফল, অ্যাসপারাগাস এবং ব্রকলিসহ কিছু সবজি এবং অন্যান্য খাদ্য। যাদের আবহাওয়ার পরিবর্তন বা পরিবেশ দুষণে অ্যালার্জি হয়, তাদেরকে আবহাওয়ার পরিবর্তন ও পরিবেশ দুষণের বিষয়টা লক্ষ রেখে চলতে হবে। প্রয়োজনে মাস্ক ব্যবহার করতে হবে ও অ্যান্টিহিস্টামিন ওষুধ খেতে হবে।,লেখক : সিনিয়র সায়েন্টিস্ট, নিউইয়র্ক ইউনিভার্সিটি, যুক্তরাষ্ট্র,"
হাড় মজবুত করবে যে খাবার,"পায়েস হোক বা পোলাও, একমুঠো কাজুবাদাম পড়লে যেন স্বাদ আরও দ্বিগুণ হয়ে যায়। বিভিন্ন তরকারিতেও কাজুবাদামের পেস্ট ব্যবহার করা হয়ে থাকে।,তবে বাদাম কেবল খাবারের স্বাদ বাড়ায় না, বরং শরীরের সুস্থ থাকতেও অবদান রাখে। এতে রয়েছে ফাইবার, প্রোটিন, ম্যাঙ্গানিজ, ফসফরাস, ম্যাগনেশিয়াম, জিঙ্ক, কপারের মতো উপকারী উপাদান।,এ ছাড়াও, কাজুবাদাম ভিটামিন কে, ভিটামিন বি৬ এবং থায়ামিন সমৃদ্ধ, যা শরীরের নানা সমস্যা দূর করে অতি সহজেই। এই কারণেই পুষ্টিবিদরা প্রতিদিন কাজু খাওয়ার পরামর্শ দিয়েছেন।
তবে কাজুবাদামের পর্যাপ্ত পুষ্টি পেতে হলে দুধের সঙ্গ লাগবে। বিশেষজ্ঞদের মতে, দুধে কাজু ভিজিয়ে খেলে হাড় ও পেশীর বিকাশ ঘটে, কোষ্ঠকাঠিন্য থেকেও মুক্তি মেলে।,এ ছাড়াও, দুধে কাজুবাদাম ভিজিয়ে খাওয়ার একাধিক উপকারিতা রয়েছে। তাই এ সম্পর্কে আমাদের সবার ধারণা রাখা উচিৎ।  
এক গ্লাস দুধে কাজুবাদাম ভিজিয়ে খেলে কী কী উপকার মিলতে পারে। দুধে ভেজানো কাজুবাদাম খেলে হাড় শক্তিশালী হয়। দুধে প্রচুর পরিমাণে ক্যালসিয়াম রয়েছে। আর, কাজুবাদামে রয়েছে ভিটামিন কে, ম্যাগনেসিয়াম, ভিটামিন বি৬ এবং ম্যাঙ্গানিজের মতো পুষ্টি উপাদান।,এই সব ভিটামিন এবং খনিজগুলি হাড়কে শক্তিশালী করে, জয়েন্টের ব্যথা থেকেও মুক্তি দেয়। তাই, হাড়ের ব্যথা কমাতে বয়স্ক ব্যক্তিরা অবশ্যই রোজ দুধে কাজুবাদাম ভিজিয়ে খান। দুধে সারা রাত কাজুবাদাম ভিজিয়ে রাখুন। পরদিন সেই দুধ খান।
প্রতিদিন দুধে কাজুবাদাম ভিজিয়ে খেলে রোগ প্রতিরোধ ক্ষমতা বাড়ে। কাজুবাদাম ও দুধ উভয়ই ভিটামিন এবং খনিজ সমৃদ্ধ। আর, একসঙ্গে এই দু'টি খাবার খাওয়া হলে রোগ প্রতিরোধ ক্ষমতা বাড়তে পারে।
ত্বকের লক্ষণ দেখেই বোঝা যাবে শরীরের হাল হকিকত! কোন লক্ষণ কোন রোগের ইঙ্গিত দেয়? ত্বকের লক্ষণ দেখেই বোঝা যাবে শরীরের হাল হকিকত! কোন লক্ষণ কোন রোগের ইঙ্গিত দেয়?
যদি প্রতিদিন দুধে কাজুবাদাম ভিজিয়ে খান তাহলে আপনার শরীরে থাকা ফ্রি র্যা ডিক্যালস ধ্বংস হবে। আর, ফ্রি র্যা ডিক্যালের কারণে হওয়া ক্ষতি থেকেও রক্ষা পাবে শরীর।,তাই, শরীর এবং ত্বককে সুরক্ষিত রাখতে রোজ খান কাজুবাদাম। কী ভাবে দুধে ভেজানো কাজুবাদাম খাবেন?
এক গ্লাস দুধে ৩-৫টি কাজু ভিজিয়ে সারা রাত রেখে দিন। সকালে দুধ আর কাজু ভালো করে ফুটিয়ে নিন। ফোটানো হয়ে গেলে কাজুবাদাম চিবিয়ে খান আর তার সঙ্গে দুধ পান করুন। তবে অত্যধিক কাজুবাদাম খাবেন না।
কারণ কাজুবাদাম শরীর গরম করে, আর দুধ ও কাজুবাদামে ক্যালোরি এবং হেলদি ফ্যাট থাকে, যা আপনার ওজন বাড়াতে পারে। তাই কম পরিমাণ খাওয়া উচিৎ।
সূত্র: বোল্ড স্কাই, ,"
নিজেকে লম্বা দেখানোর ৫ উপায় ,"খর্বকায়রা ইচ্ছা করলেই উচ্চতা বাড়াতে পারবেন না। তবে কিছু টিপস রয়েছে যা অনুসরণ করলে কিছুটা লম্বা দেখা যাবে তাদের। কিছু স্টাইলি পোশাক পরলে এবং কিছু কৌশল অবলম্বন করলে উচ্চতায় পরিবর্তন আনা যায়। ,পাম্প শু ব্যবহার,পাম্প শু ছোট বা বড় পোশাকের সঙ্গে খুবই মানানসই।  হালকা রঙের পাম্প শু আপনাকে লম্বা দেখাবে।,কালো, বাদামি, লাল ক্রপ টপস,ক্রপ টপস লম্বা দেখানোর একটি উপায়। তবে ক্রপ টপসের ক্ষেত্রে রং গুরুত্বপূর্ণ বিষয়। যেমন- কালো, বাদামি ও লালের সঙ্গে স্কিনিং জিন্স পড়লে আপনাকে আগের চেয়ে লম্বা দেখাবে।,চুল ছোট রাখুন,চুল ছোট করে কাটলে আপনাকে লম্বা দেখাবে। তবে আপনাকে ভি-নেকের কোনো জামা পরতে হবে। ,বেইজ গোলাপি ও সাদা গাউন পরুন,বেইজ গোলাপি ও সাদা বা ল্যাভেন্ডারের মতো হালকা রঙের গাউন পরুন, এতে আপনাকে লম্বা দেখাবে। ,সিল্ক শাড়ি পরুন,লম্বা দেখাতে সিল্ক শাড়ি পরুন। বিশেষ করে প্যাস্টেল কালারের শাড়িতে আপনাকে দেখাবে রাজকীয় ও সুন্দর। শাড়ির সঙ্গে মানানসই হিল জুতা পড়ুন। এবার নিজেই নিজের পার্থক্য বুঝে নিন।,"
৬ খাবার ভুলেও খাবেন না সকালে,"আমরা সকালে খালি পেটে যা খাই তার ওপরই নির্ভর করে স্বাস্থ্য ভালো-খারাপ থাকা। প্রতিদিন খালি পেটে এমন অনেক কিছুই আমরা খেয়ে থাকি, যা আমাদের হজম প্রক্রিয়ায় খারাপ প্রভাব ফেলে। ফলে সারাদিন পেটের সমস্যা ও শারীরিক ক্লান্তি দেখা দেয়। আর হজমে গণ্ডগোল হলেই একের পর এক স্বাস্থ্য সমস্যা লেগেই থাকে।,এমন কিছু খাবার রয়েছে যেগুলো কখনই খালি পেটে খাওয়া উচিত নয়। সেই খাবারগুলো সম্পর্কে জ্ঞান রাখা ভালো। এই খাবার কেন এড়িয়ে চলা উচিত সেই সম্পর্কে জ্ঞান রাখা জরুরি।,শরীরকে ভালো রাখার জন্য অনেকেই সকালবেলা নানা রকম জুস পান করেন। কিন্তু এসব পানীয় ঠাণ্ডা হওয়ার কারণে তা আমাদের হজমে প্রভাব ফেলে। হজমের গতি স্থির করে। বিপাকীয় হারকেও প্রভাবিত করে। তা ছাড়া সকাল সকাল এসব খেলে সর্দি-কাশিও হওয়ার সম্ভাবনা থাকে। খালি পেটে ফলের জুস খেলে রক্তে শর্করার পরিমাণ বাড়তে পারে এবং অগ্ন্যাশয় ও যকৃতের ওপর খারাপ প্রভাব পড়ে।,সকালে অনেকে গরম পানিতে মধু মিশিয়ে খায়। গরম পানিতে মধু মেশানো হলে তা আমাদের শরীরে বিষের মতো কাজ করে। কারণ মধু গরম জলে দানা বাঁধে, আর এটি পান করলে আমাদের শরীরে ফ্রি র্যা ডিক্যাল তৈরি হতে থাকে। তাই প্রতিদিন এই পানীয় খেলে মারাত্মক সব রোগে আক্রান্ত হতে পারেন।,সুস্বাস্থ্যের জন্য শরীরে পর্যাপ্ত প্রোটিন খুবই প্রয়োজনীয়। কিন্তু প্রোটিন সহজে হজম হয় না। হজম হতে অনেক সময় নেয়। এর কারণে আপনার পেটে গ্যাস, ফোলাভাব, কোষ্ঠকাঠিন্য— এসব সমস্যা হতে পারে। তবে সকালের জলখাবার ও লাঞ্চে ভালো প্রোটিনসমৃদ্ধ খাবার খেতে পারেন।
সকালে ফল খাওয়ার অভ্যাস আছে অনেকেরই। কিন্তু খালি পেটে সাইট্রিক অ্যাসিডজাতীয় ফল খেলে পেট ভারি হয়ে থাকে, পেটে অ্যাসিড উৎপাদন বাড়ায়। আর এসব ফলে থাকা ফ্রুক্টোজ হজম-প্রক্রিয়াকে বাধা সৃষ্টি করে। তাই সকালের খাদ্যতালিকায় কমলালেবু, মুসুম্বি জাতীয় ফল রাখবেন না।,সকালের নাস্তায় স্যান্ডউইচ অনেকেরই বেশ পছন্দের খাবার। কিন্তু মাখন ও ফ্যাটের যে পরিমাণ থাকে এই খাবারে, তা শরীরের ওজন বাড়াতে পারে। তাই সকালের খাবার তালিকা থেকে স্যান্ডউইচ বাদ দেওয়াই ভালো! এ ছাড়া সকালে তেলে ভাজা যুক্ত খাবার পরিহার করা উচিত। এতে বদহজমের সমস্যা বাড়তে পারে।, ,"
মেনোপোজ ও অনিয়মিত ঋতুচক্র কি চুল পড়ার জন্য দায়ী?,"চুল পড়া একটি সাধারণ সমস্যা। সবাই কমবেশি এই সমস্যায় ভোগেন। তবে মাত্রাতিরিক্ত চুল পড়া স্বাভাবিক ঘটনা নয়।,নারীদের নানা কারণে চুল পড়া ও পেকে যাওয়ার সমস্যা দিতে পারে। এর মধ্যে মেনোপোজ ও অনিয়মিত ঋতুচক্রও অন্যতম কারণ।,রাস্তার ধুলাবালি, গাড়ির ধোঁয়া, রোদ্দুর সবই চুলকে বিবর্ণ ও রুক্ষ্ণ করে তোলে। ফ্রি রেডিকেলের সক্রিয়তার ফলে সময়ের আগে চুল পেকে যায়। চুল ভালো রাখতে ভিটামিনের পাশাপাশি জিংকের ভূমিকাও আছে। ,ভিটামিন ই-যুক্ত তেল চুলে মাখলে ফ্রি রেডিকেলের ক্ষতিকর প্রভাব থেকে মুক্ত থাকা যায়। দিনে ৫০-১০০টি চুল পড়া স্বাভাবিক ব্যাপার। ,তবে খুব বেশি চুল পড়ার কারণগুলো হলো- অ্যান্টিহিস্টামিন জাতীয় ওষুধ, রক্তচাপ কমানোর ওষুধ, জন্ম নিরোধক বড়ি সেবন, অতিরিক্ত ভিটামিন ‘এ’ গ্রহণ ইত্যাদি। ,এছাড়া অপুষ্টি, গর্ভাবস্থা, মেনোপোজ, অনিয়মিত ঋতুচক্র, জ্বর, থাইরয়েডের অসুখ, প্রোটিনের অভাব, রক্ত স্বল্পতা ইত্যাদিও চুল পড়ার কারণ। আবার খুব বেশি টেনে চুল বাঁধলে এবং ভিজা চুল আচড়ালেও চুল পড়ে যেতে পারে। ,ক্যানসারের রোগীদের কেমোথেরাপি দিলেও চুল পড়ে যেতে পারে। গর্ভাবস্থায় চুল পড়ে হরমোনের অসমতার জন্য। রক্ত জমাট বাধার ওষুধ, বিষণ্নতা দূর করার ওষুধ খেলেও চুল পড়তে পারে। ,বড় কোনো অপারেশনের পরও চুল পড়তে পারে। আবার বংশগত কারণ, মানসিক উদ্বেগ ইত্যাদিতেও চুল পড়ে। ,ক্রমাগত প্রোটিন ও ভিটামিনের অভাব চুলের স্বাস্থ্য নষ্ট করে। যেহেতু চুলের মধ্যে সিসটিন নামক এমাইনো এসিড থাকে, সে জন্য প্রতিদিন ডিম, দুধ, মাছ, মাংস খাওয়া উচিত। ,এতে ভিটামিন এ-ও পাওয়া সম্ভব। ভিটামিন সি চুলকে ভালো রাখে বলে প্রতিদিনই কিছু না কিছু সি ভিটামিন খাওয়া উচিত। বিশেষ করে প্রতিদিন দুটি আমলকী খেতে পারলে ভালো হয়। ,পুষ্টিহীন শিশুদের চুলের রং ধূসর ও পাতলা হয়ে থাকে। এদের চুলের গোড়া ক্রমশ আলগা হয়ে যায়। খাদ্যে প্যান্টোথেনিক এসিডের অভাবেও চুলের ভীষণ ক্ষতি হয়। প্রাণীদেহের লিভার ও কিডনিতে প্যানটোথেনিক এসিড থাকে।,"
রসুনের খোসা ছাড়ানোর সহজ উপায়,"রান্না সুস্বাদু করতে আদা-রসুনের বিকল্প নেই। যে কোনো রান্নায় মিশ্রিত আদা-রসুন পড়লেই স্বাদ দ্বিগুণ হয়ে যায়! মাছ, মাংস তো আছেই, এ ছাড়া আরও অনেক রকমারি রান্নারও অন্যতম উপকরণ আদা-রসুন। শুধু খাবারের স্বাদই বাড়ায় না, তার পাশাপাশি স্বাস্থ্যের জন্যও দারুণ উপকারী এ দুই মসলা।,আদা আর রসুনের খোসা ছাড়ানো কিন্তু সহজ কাজ নয়। অনেকেরই নাজেহাল অবস্থা হয়ে যায়। সবচেয়ে বেশি সময় লাগে এ খোসা ছাড়াতেই। কিন্তু সহজ কয়েকটা উপায় জানা থাকলে এক মিনিটের মধ্যেই ছাড়িয়ে ফেলতে পারবেন আদা ও রসুনের খোসা।,হালকা গরম জলে রসুনের কোয়াগুলো ভিজিয়ে রাখুন বেশ কিছুক্ষণ। তার পর জল থেকে রসুনগুলো তুলে হাত দিয়ে সামান্য ঘষলেই খোসা ছাড়িয়ে যাবে।
শুকনো খোলায় রসুনের কোয়াগুলো কিছুক্ষণ নাড়াচাড়া করে নিন। কিছুক্ষণ পর দেখবেন খোসাগুলো শুকনো হয়ে যাচ্ছে। তার পর রসুনগুলো ঠাণ্ডা হলে সহজেই খোসা ছাড়িয়ে ফেলতে পারবেন।,যেভাবে আমরা রুটি বেলি, সেভাবেই রসুনের কোয়াগুলোকে বেলুন ও চাকতিতে হালকা করে বেলে নিন। তবে খেয়াল রাখবেন রসুন যেন থেঁতলে না যায়। এবার রসুন থেকে খোসা খুব সহজেই আলাদা করতে পারবেন।,ছুরি দিয়ে রসুনের মাথার দিকটা অল্প করে কেটে দিন। তার পর খুব সহজেই রসুনের খোসা ছাড়িয়ে ফেলতে পারবেন। এ ছাড়া রসুনের কোয়াগুলো ছুরির সাহায্যে দুই টুকরো করে কেটে দিন। তা হলে খুব সহজেই খোসা ছাড়িয়ে ফেলতে পারবেন।, ,"
বয়ঃসন্ধিকালে কিশোরীদের বিশেষ যত্ন ,"কিশোরীদের বয়ঃসন্ধিকালে শরীর ও মনে নানা ধরনের পরিবর্তন ঘটে। এ সময় চিন্তা-চেতনার সঙ্গে সঙ্গে শারীরিকভাবে মানসিকভাবে বেড়ে উঠতে থাকে তারা। ,এটি মূলত কৈশোর ও যৌবনের একটা মধ্যবর্তী পর্যায়ে হয়ে থাকে। ১০-১৩ বছরের মধ্যে যে কোনো সময় মেয়েদের বয়ঃসন্ধিকাল শুরু হয়।
 
এ সময়ে নিজের জীবন পছন্দ-অপছন্দ, দৃষ্টিভঙ্গি গড়ে ওঠে। এ সময় কিশোরীরা স্বাধীনভাবে কিছু ভাবতে শুরু করে সিদ্ধান্ত নিতে শুরু করে। ,হরমোনের প্রভাবে বিভিন্ন ধরনের পরিবর্তন দেখা যায় শরীরে। কখনো রাগ করে কখনো আবার খাওয়া-দাওয়া বন্ধ করে দেয়, কখনো আবার খুব বেশি খায়, ঠাণ্ডা মেজাজে থাকে।,ওই সময়টাতে বাবা-মায়ের বা অভিভাবককে বিশেষ ভূমিকা পালন করতে হয়। কারণ তাদের আচার-আচরণ অনেক ধরনের পরিবর্তন দেখা যায়।  ,তাদের বিশ্বাসের জায়গাটা এ সময় সবার আগে অর্জন করতে হবে। তার পর বুঝিয়ে ধীরে ধীরে বলতে হবে। তাদের ওপর হাত তোলা কিংবা খারাপ আচরণ করা যাবে না। ,বয়ঃসন্ধিকালে মেয়েদের প্রজনন ক্ষমতা বিকাশ হয়। তাই অবশ্যই কীভাবে স্বাস্থ্যবিধি মেনে চলতে হয় পরিষ্কার-পরিচ্ছন্ন থাকতে হয়, এটি যেমন স্কুলের দায়িত্ব, সেই রকম বাবা-মায়েরও দায়িত্ব। ,বয়ঃসন্ধিকালীন সবার আগে কিশোরীদের শেখাতে হবে কীভাবে পরিষ্কার-পরিচ্ছন্ন থাকতে হয়।  কারণ হাইজিন মেইনটেইন না করলে মারাত্মক সংক্রমণ দেখা দেয় শরীরে।,এছাড়া মাসিক চক্র ব্যবস্থাপনা সময় খুবই জরুরি বিষয়। কারণ মাসিকের সময় ন্যাপকিন প্যাড বা কাপড় ব্যবহার করে অবশ্যই পরিষ্কার-পরিচ্ছন্ন রাখতে হবে। স্যানিটারি ন্যাপকিন ওয়ান টাইম ব্যবহার করতে হয়। প্রতি ৬ ঘণ্টা পর পর পরিবর্তন করতে হয়। ,কাপড় ব্যবহার করলে অবশ্য ভালোমতো পরিষ্কার করে শুকনা কাপড় ব্যবহার করতে হবে। যদি ঠিকমতো এই ব্যবস্থাপনাগুলো না করা হয়, তা হলে বিভিন্ন ধরনের সংক্রমণ হতে পারে। এ সংক্রমণের ফলে মেয়েদের জরায়ু, ফেলোপিয়ান টিউব ব্লকসহ নানাবিধ জটিলতা তৈরি করে প্রজনন ক্ষমতা নষ্ট হয়ে যেতে পারে।,এই সময়ে বেশি বেশি পুষ্টিকর খাবার, সমৃদ্ধ খাবার ভিটামিন সি জাতীয় খাবার খেতে হবে।,কৈশোর বয়সটা শরীর গঠনের জন্য সবচেয়ে গুরুত্বপূর্ণ সময়। এ সময সুষম খাবার ও সঙ্গে এক্সারসাইজ এবং নিয়মমতো ৭ থেকে ৮ ঘণ্টা ঘুমানো দরকার।,লেখক: সহকারী পরিচালক, ২৫০ শয্যাবিশিষ্ট টিবি হাসপাতাল।,"
অন্তঃসত্ত্বার মানসিক স্বাস্থ্য ঠিক রাখা কেন জরুরি? ,"গর্ভকালীন নারীর শরীরে প্রোজেস্টেরন এবং ইস্ট্রোজেন নামক দুইটি হরমোন বৃদ্ধি পায়-এ হরমোনগুলোর কিছুটা নেগেটিভ এফেক্ট মনের ওপর পড়ে। প্রথম তিন মাস শরীরটা একটু দুর্বল থাকে, বমি বমি ভাব, জ্বর জ্বর লাগা, খাবারে গন্ধ, সর্বোপরি পরিবারে নতুন সদস্যকে কীভাবে ভালোভাবে লালনপালন করা যাবে নিয়ে চিন্তা ভাবনা মাথায় চলে আসে। তাই গর্ভকালীন এ সময়টায় মানসিক স্বাস্থ্যের দিকে গুরুত্ব দিতে হবে।,এ বিষয়ে বিস্তারিত জানিয়েছেন মেডিকেল কলেজ ফর উইমেন অ্যান্ড হসপিটালের গাইনি বিভাগের সহযোগী অধ্যাপক  ডা. শিল্পী সাহা। ,মায়ের মানসিক স্বাস্থ্যের প্রভাব গর্ভস্থ শিশুর ওপর অনেকটাই পড়ে এবং পরবর্তীতে শিশুর মানসিক স্বাস্থ্য গড়ে ওঠার ক্ষেত্রেও এর ভূমিকা রয়েছে।,গর্ভকালীন সময়ে সুস্থ বাচ্চা এবং সুস্থ মায়ের জন্য মায়ের খাবার, চেকআপ যেমন গুরুত্বপূর্ণ তেমনি মানসিক স্বাস্থ্য ঠিক রাখাটাও গুরুত্বপূর্ণ।,▶ এই সময় মায়ের মানসিক স্বাস্থ্য ভালো রাখার দায়িত্ব তার স্বামীর, পরিবারের, সমাজের। মা যদি ওয়ার্কিং লেডি হন তাহলে চাকরির জায়গার পরিবেশ গর্ভবতীর অনুকূলে থাকতে হবে। সবাই যেন মায়ের প্রতি সহানুভূতি, সহমর্মি থাকে এবং তাকে সাহায্য করার মানসিকতা পোষণ করেন।,▶ এ সময়টায় অল্প পরিমাণে বারবার খাওয়ার চেষ্টা করবেন। যেসব খাবার সহজে হজম হয় এবং পুষ্টির জোগান দেয় তা বুঝে খেতে হবে। অনেকক্ষণ না খেয়ে থাকলে ব্রেইনে গ্লুকোজের পরিমাণ কমে যাবে এবং মেন্টাল ইরিটেশন হবে, অল্পতেই মন খারাপ হবে।,▶ গর্ভবতী পর্যাপ্ত পরিমাণে পানি পান করবেন। সামান্য পানিস্বল্পতা আপনার ডিপ্রেশনের কারণ হয়ে দাঁড়াতে পারে।,▶ প্রতিদিন অন্তত রাতে ৮ ঘণ্টা এবং দিনে ২ ঘণ্টা ঘুমানোর চেষ্টা করবেন। এছাড়া দিনের মধ্যে যে কোনো একটা সময় বেছে নিবেন রিলাক্স করার জন্য। নিজের সঙ্গে নিজেই সময় কাটানোর জন্য এ সময়ে আপনি নিজের জীবনের সুন্দর মুহূর্তগুলো নিয়ে ভাববেন এবং চেষ্টা করবেন গর্ভস্থ ফুটফুটে শিশুটির মুখ চোখে ভাসানোর জন্য। তাকে নিয়ে সুন্দর সুন্দর প্ল্যান করবেন।,▶ হালকা ব্যায়াম, ইয়োগা আর মাঝে মাঝে কিছু হাসির নাটক সিনেমা দেখতে পারেন। কারও গান শুনতে ভালো লাগলে এটা আপনার মনকে ভালো রাখতে সাহায্য করবে।,▶ প্রতিদিন একবার খোলা আকাশের নিচে কিছু সময়ের জন্য হলেও কাটানোর চেষ্টা করবেন-হতে পারে সেটা পার্ক কিংবা আপনার বাসার ছাদ।,▶ ডেলিভারির সময়টা নিয়ে অনেকের মধ্যে ভীতি কাজ করে এবং টেনশন হয়-এটা নিয়ে আপনি আপনার সব ভয়ের কথা এবং প্রশ্ন ডাক্তারকে খুলে বলতে দ্বিধা করবেন না। ডাক্তার অবশ্যই আপনার এই ভীতি দূর করতে সাহায্য করবেন।,সর্বোপরি সবসময় হাসিখুশি থাকার চেষ্টা করতে হবে।
 ,"
রাতে ঘুমানোর আগে যেসব খাবার খাবেন না,"রাতে শোয়ার আগে নিচের খাবার খেতে নেই। কেবল ঘুমের ব্যাঘাত ঘটে তাই নয়, স্বাস্থ্যেরও ক্ষতি হয়।,কার্ব ও সুগার,ডেজার্ট, পায়েস, কনফেকশনারি, প্যাস্ট্রি রাতে শোয়ার আগে খাওয়া ঠিক নয়। কারণ ঘুমাবার আগে এসব খাবার খেলে রক্তে বাড়ে সুগার মান তবে কিছুক্ষণ পরই সুগার মান ধপাস্ করে নেমে আসে, আর ক্ষুধা লাগে আবার। দাঁত ও মাড়ির ক্ষতি করে সুগার।,কফি,কফি পানে ঘুমের ব্যাঘাত হয়, কফি ঘুম কমায়। ক্যাফেইন শরীরে থাকে কয়েকঘণ্টা তাই শেষ বিকালে বা ঘুমাবার আগে কয়েকঘণ্টা কফি পানে বিরত থাকা উচিত। কফির বদলে দুধ খেলে ভালো।,এলকোহল,নিদ্রাচক্রকে বিশৃঙ্খল করে দেয় এলকোহল। শরীরের উপরও এর প্রভাব ক্ষতিকর। শোয়ার আগে নিয়মিত মদ্যপান করলে, ঘুম নষ্ট হয়, মধ্যরাতে ঘুম ভেঙে যায়।,শোয়ার আগে বেশি পানি পান,ঘুমের আগে বেশি পানি পান করলে ঘুমের ব্যাঘাত ঘটে। রাতে বারবার প্রস্রাব হয়। তাই দু’তিন ঘণ্টা পরপর প্রস্রাব করতে উঠতে হয়। দিনে প্রচুর পানি পান করুন যাতে শরীরে পানিশূন্যতা না হয়।,কমলার রস,শোয়ার আগে কমলার রস ভালো পানীয় নয়। খুব অম্লধর্মী এর মিষ্টি তাই ঘুমের জন্য ভালো না।,সোডা,কেবল রাতেই নয় যে কোনও সময় সোডা পান স্বাস্থ্যের জন্য ক্ষতিকর। এতে প্রচুর সুগার, রাতে থাকবেন জাগরণে।,ঝাল মসলা খাবার,মরিচ ও ঝাললঙ্কা খেলে রাতে সহজে ঘুম হবে না। শোয়ার আগে ঝাল মসলা খাবার খাওয়া ঠিক নয়। এটি উস্কে দেয় গ্যাস্ট্রোইসোফিজিয়লি রিফ্লেক্স যা ঘুমের ব্যাঘাত ঘটায়। মসলাতে আছে এন্টিঅক্সিডেন্ট যা বিপাক উজ্জীবিত করে জাগরণী বাণী শোনায়। ঘুম হয় না।,মূত্ররেচক খাদ্য : গাজর, শসা, তরমুজ, বাঙ্গি স্বাস্থ্যকর খাবার তবে ঘুমের আগে নয়। খেলে প্রস্রাব হবে বেশি বেশি।,"
রূপচর্চায় ফুল,"রূপচর্চায় ফুলের ব্যবহার চলে আসছে আদিকাল থেকেই। ত্বকের উজ্জ্বলতা বাড়াতে সঙ্গে চুলের যত্নে নানাভাবে ভেষজ এ উপকরণ ব্যবহার করতেন অন্দরমহলের নারীরা। ,কখনো গোসলের পানিতে ফুলের পাপড়ি আবার কখনো মুলতানি মাটির সঙ্গে ফুলের ভিন্ন অংশের উপাদান মিশিয়ে তৈরি করা হতো ত্বক উজ্জ্বল করার জন্য উপটান কিংবা ঘরোয়া প্যাক। সময় পালটালেও ত্বকের যত্নে ফুলের সেই উপকারিতা আছে আগের মতোই। ,তাই ঋতু পরিবর্তনে শীতের এ সময়ে ত্বকের আর চুলের যত্নে কীভাবে ফুল ব্যবহার করতে পারবেন ঘরোয়া উপকরণের সঙ্গেই তা জানিয়েছেন হার্বস আয়ুর্বেদিক স্কিন কেয়ার ক্লিনিকের স্বত্বাধিকারী শাহিনা আফরিন মৌসুমী।,শীতের এ সময়ে সবচেয়ে ভালো কাজ করে গাঁদা ফুল। এতে থাকা নির্যাস ব্রণ সারাতে পাশাপাশি ত্বকের উজ্জ্বলতা বাড়াতে সহায়তা করে। এ ক্ষেত্রে গাঁদা ফুল ব্যবহারের আগে ভালো করে পাপড়িগুলো ধুয়ে নিতে হবে। পরের ধাপে এর থেকে নির্যাস বের করে নিতে হবে। এ ক্ষেত্রে একটি গাঁদা ফুল ব্যবহার করে মোট তিনটি উপকরণ তৈরি করা যাবে। এ ক্ষেত্রে গাঁদা ফুল পেস্ট করে তাতে বেসন আর শসার রস মিশিয়ে প্যাক তৈরি করে নিতে পারেন। ,অন্যদিকে যেহেতু গাঁদা ফুল যে কোনো ত্বকে ব্যবহার করা যায় তাই শীতের এ পরিবর্তনের সময় গাঁদা ফুল সবচেয়ে ভালো একটি মাধ্যম হতে পারে ত্বকের যত্নে। অন্যদিকে গাঁদা ফুলের রস বের করে তাতে পুদিনা পাতার রস আর মুলতানি মাটি মিশিয়ে পেস্ট করে তা ব্রণের জায়গাগুলোতে লাগালে বেশ ভালো ফল পাওয়া যায়। এছাড়া আরও একটি উপকারী উপাদান হচ্ছে গাঁদা ফুলের তেল। এ উপকরণটি তৈরি করতে গাঁদা ফুলের পাপড়ি ভালো করে শুকিয়ে নিতে হবে। ,অবশ্যই স্বাভাবিক তাপমাত্রায় শুকিয়ে নিতে হবে। এর পরের ধাপে চার কাপ শুকনো গাঁদা ফুল আর দুই কাপ নারিকেল কিংবা অলিভ ওয়েল মিশিয়ে ভালো করে দশ মিনিট জ্বাল দিতে হবে। মিশ্রণটি ঠান্ডা হয়ে এলে কাচের বোতলে গ্লিসারিন আর গোলাপ জল মিশিয়ে রেখে দেওয়া যাবে বেশ কয়েকদিন। এ মিশ্রণটি রাতে ঘুমাতে যাওয়ার আগে হাতে-মুখে স্প্রে করে ময়েশ্চারাইজারের মতো ব্যবহার করা যাবে। ,এটি মূলত যাদের ত্বকে র‌্যাশ কিংবা বেশ রুক্ষ হয়ে থাকে তাদের জন্য খুব ভালোভাবে কাজ করে থাকে। তবে লক্ষ রাখতে হবে যাতে এ মিশ্রণ কেবল রাতেই ব্যবহার করা হয়।,ত্বকের পাশাপাশি চুলেরও যত্ন প্রয়োজন ঋতু পরিবর্তনের এ সময়ে। বসন্তের আগমনের আগে আগে চুলে প্রায়শই খুশকির সমস্যা কম-বেশি সবারই চোখে পড়ে। ,এ ক্ষেত্রে এক কাপ গাঁদা ফুলের রসের সঙ্গে এক টেবিল চামচ মেথি এবং মৌরি ভিজিয়ে রাখতে হবে সারা রাত। পরের দিন তা পেস্ট করে স্কাল্পে লাগিয়ে রাখলেই খুশকির সমস্যা থেকে খুব সহজেই মিলবে ঘরোয়া সমাধান। এছাড়া আরও আছে জবা ফুল। চুল পাকা রোধে ছয়টি জবা ফুল, এক কাপ আমলকী আর চার কাপ পানি মিসিয়ে জ্বাল দিতে হবে। যখন মিশ্রণটি এক কাপে ঘন হয়ে আসবে তখন নামিয়ে ঠান্ডা করে নিতে হবে। ,গোসলের আগে শ্যাম্পু করা পরিষ্কার স্কাল্পে এ তরল মিশ্রণটি ব্যবহারে গোসল করে শ্যাম্পু করে নিলেই চুলে ফিরে পাবেন আগের সেই উজ্জ্বলতা।
 ,"
ফাগুন হাওয়ায় ভালোবাসা,"ফাল্গুনের ভালোবাসার দিন ফেব্রুয়ারির ১৪ তারিখ। ভালোবাসার দিনটি সবার। তা কি কেবলই কপোত-কপোতীর উড়ে বেড়ানোর জন্য? যদি এর আগে এমনটা আপনার মনে হয়েও থাকে, আজ থেকে ভুলে যান। ,পৃথিবীজুড়ে ভালোবাসা ছড়িয়ে দেওয়ার এই দিন। ভাই, বন্ধু, বোন, মা, বাবা, আত্মীয়-পরিচিতজন, এমনকি বাড়ির পোষা প্রাণিটিও বাদ যাবে না এ ভালোবাসা থেকে। মূলত মানুষের জন্ম নেওয়া ও বেঁচে থাকার যে উদ্দেশ্য-সবাইকে ভালোবাসা, এ কথাই জানিয়ে দিতে ভালোবাসা দিবসের আবির্ভাব। ,ফাল্গুন মাসে আপনি আপনার প্রিয়জনকে কতটা ভালোবাসেন তা হয়তো মুখ ফুটে বলতে পারেন না, এ দিনে বলে দিন না হয়! কখনো না বলার চেয়ে হুট করে বলে দেওয়াই উত্তম নয় কি?,ভালোবাসতে দিবস লাগে?,ভালোবাসতে দিবস লাগে না এ কথা যেমন সত্যি, ভালোবাসার জন্য আলাদা একটি দিবস হলে কোনো ক্ষতি নেই এ কথাও তেমনই সত্যি। আপনি যোগ দিতে পারেন যে কোনো একটি দলে। ,সারা বছর ভালোবাসেন বলে একটি দিন একটু বিশেষভাবে কাটানো যাবে না, এমন তো কোনো কথা নেই, তাই না? তাই প্রিয়জনের জন্য এ দিনে সাজাতে পারেন বিশেষ কোনো চমক ও ভালোবাসার ডালিখানি। আপনার একটুখানি আগ্রহ ও আয়োজনে যদি সে খুশি হয়, ভালোবাসা আরেকটু গাঢ় হয়, তবে হোক না!,ভালোবাসা ছড়িয়ে দিন,ভালোবাসা দিবসের শুরুটা যেভাবেই হোক, এখন আর সেটি নির্দিষ্ট গণ্ডিতে আটকে নেই। শুধু প্রেমিক বা প্রেমিকার জন্য নয়, দিনটি সার্বজনীন ভালোবাসার। অনেক ‘পাগলাটে’ তরুণ কিংবা তরুণীকে দেখবেন এ দিনে সুবিধাবঞ্চিত শিশু, শ্রমজীবী মানুষকে গোলাপ উপহার দিচ্ছেন। ভালোবাসা ছড়িয়ে দেওয়ার এ মন্ত্র জনে জনে উচ্চারিত হওয়ার দিনই ভালোবাসা দিবস। আপনিও নেমে পড়তে পারেন সেই পথে। ,যেতে যেতে ছড়িয়ে দিন ভালোবাসার কথাগুলো। জানিয়ে দিন, ভালোবাসায় যে আনন্দ তা কখনো ঘৃণায় পাওয়া যায় না। ঘৃণার অনলে কেবল জ্বলে-পুড়ে মরতে হয়, ভালোবাসতে জানলে পৃথিবীটাই হয়ে ওঠে জান্নাত! আপনি জেনে-শুনে ভুল পথে এগোবেন না নিশ্চয়ই? তবে ভালোবাসাই হোক আপনার গন্তব্য। যদি পথ মসৃণ নাও হয়, ফিরে আসবেন না। জেনে রাখবেন, যারা ভালোবাসে, তারা ভয় পেতে জানে না।,পূর্ণ হোক হৃদয়,ভালোবাসা নামক সম্পদটি হলো এমন, যা আপনি যতই বিলিয়ে দিন না কেন, তা আরও বাড়তে থাকে। যত বেশি ভালোবাসবেন, হৃদয় ততই প্রসারিত হতে থাকবে। আপনার অল্প একটুখানি ভালোবাসায়ই পরিপূর্ণ হতে পারে পুরো পৃথিবী। আপনি ভালোবেসে যে চারাটি রোপণ করলেন, সেটি বড় হয়ে ফুল ফোটাবে, সুগন্ধে সুরভিত করবে চারপাশ, সে কি আপনার কৃতিত্ব নয়! ভালোবাসা দিবসের ধরাবাঁধা কোনো ছন্দে আটকে না থেকে নিজের মতো করে ভালোবাসতে শিখুন। ,যেন আপনার ভালোবাসায় বিমুগ্ধ হয়ে মানুষেরাও আরও বেশি ভালোবাসতে শেখে। এভাবেই পৃথিবীজুড়ে বেড়ে উঠবে ভালোবাসার মায়াবৃক্ষ। তাতে এসে বাসা বাঁধবে নাম না জানা কত ভালোবাসার পাখি, তারই ছায়ায় প্রাণ জুড়াবে ভালোবেসে ক্লান্ত কোনো পথিক!,"
চলো যাই ঘুরে আসি,"ভালোবাসার নিজস্ব কোনো রং নেই। কিন্তু সেই ভালোবাসা যখন মানুষের সংস্পর্শে আসে তখন রাঙিয়ে তোলে নিজেকে। প্রিয় মানুষদের কাছে কখনো আবদার, কখনো মনমালিন্য কিংবা প্রেম হয়ে ধরা দেয় ভিন্ন ভিন্ন রূপে। ,ভালোবাসার তাই কোনো সংজ্ঞা নেই। ভালোবাসতে লাগে না কোনো শর্ত কিংবা দিনক্ষণের বালাই। সবচেয়ে আপন মানুষকে ভালোবাসি বলতে তাই কোনো সময়ের প্রয়োজন পড়ে না। কিন্তু ব্যস্ত এ জীবনে নিজের জন্য যেখানে সময় বের করা কষ্টের সেখানে প্রিয় মানুষের জন্য অনেক কথা অনেক অনুভূতি কেবল মনেই রয়ে যায়। ,তাই হাজারও ব্যস্ততার মাঝে একটি দিন চাই আলাদাভাবে, কিছুটা সময় চাই ভালোবাসার জন্যই। তাই বিশ্ব ভালোবাসা দিবস কিংবা ভ্যালেন্টাইন ডে অনেক বেশি স্পেশাল একটি দিন সব ভালোলাগার মানুষদের জন্য। অন্যদিকে বিশেষ এ দিনটি অনেকেই চান নিজের মতো করে কাটাতে। কিছুটা সময় প্রকৃতির সঙ্গে কিংবা প্রিয় মানুষের সঙ্গে। ,ঘোরাঘুরি পরিকল্পনা তাই চলে অনেক আগে থেকেই। অনেকেই ছোটেন সাগর কিংবা পাহাড় দেখতে আবার অনেকেই কাছাকাছি কোনো সুন্দর জায়গাতে। তবে এ দিনটি আরও বেশি স্মৃতিময় করতে এ তালিকায় যুক্ত করতে পারেন আরও কিছু জায়গার নাম।,ভালোবাসার দিনটি শুরু করতে পারেন সবচেয়ে ভালো বন্ধু বইয়ের সঙ্গে। অমর একুশে বইমেলাতে ভালোবাসার মানুষকে নিয়ে ঘুরে আসতে পারেন। এতে পছন্দের বই নিজের জন্য কেনা যেমন হবে তেমনি প্রিয় মানুষকেও উপহার দেওয়া যাবে।,পরিবারের সঙ্গেও কাটাতে পারেন এ দিনটি। যারা কাছাকাছি থাকেন তারা ছোটখাটো অনুষ্ঠান করে নিতে পারেন পরিবারের মা-বাবা, ভাইবোনের সঙ্গে। আর যারা দূরে থাকেন তারা দু-একদিনের ছুটি নিয়ে ঘুরে আসতে পারেন কাছের মানুষদের কাছ থেকে। ছোটখাটো উপহার নিয়ে যেতে পারেন সবার জন্য। এতে ভালোবাসার এ দিনটি আরও বিশেষ হয়ে থাকবে আপনার জন্য।,যারা ঘুরতে পছন্দ করেন তারা ঢাকার আশপাশের এরিয়া যেমন-সোনারগাঁ-এর জাদুঘর কিংবা পানাম সিটি, জিন্দা পার্ক, লালবাগ কেল্লা, আহসান মঞ্জিলের মতো জায়গাগুলো ঘুরে দেখতে পারেন একদিনের প্ল্যানে।
 ,"
সঙ্গী ছাড়াও যেভাবে উপভোগ করতে পারেন ভালোবাসা দিবস,"বিশ্ব ভালোবাসা দিবস আজ। ভালোবাসার জন্য নির্দিষ্ট কোনো দিন হয় না। ভালোবাসা একটা অনিঃশেষ অনুভূতি। বছরের প্রতিটি দিনই প্রেমের উৎসব হতে পারে। তবে শহর ও শহরতলিজুড়ে এ উদযাপনে যে সবাই অংশ নেন, তা এমন নয়। বসন্ত সবসময়ে সবার জীবনে প্রেম নিয়ে আসে না।,ভালোবাসার জাঁকজমক আর সঙ্গীবিহীন মনখারাপ— এ দুটি ঘটনা সমান্তরালে চলতে থাকে। প্রেমের সপ্তাহে বিভিন্ন ধাপ পেরিয়ে আসে মাহেন্দ্রক্ষণ। আর মন খারাপ যেন আরও বেশি জাঁকিয়ে বসে। ভালোবাসা দিবসের হইচই থেকে নিজেদের আড়াল করে রাখতে সঙ্গীবিহীনরা এ দিনটিতে যা যা করতে পারেন।,তবে যাদের প্রেমিক-প্রেমিকা নেই, চাইলে তারাও মধুর সময় উপভোগ করতে পারেন।,নিজেকে সময় দিন
অন্য কারও ভালোবাসা আশা করার আগে নিজেকে ভালোবাসেন কিনা তা নিশ্চিত করুন। ভ্যালেন্টাইন ডেতে নিজেকে ভালো রাখুন, নিজের ভালো কাজের প্রশংসা করুন। পরবর্তী সময়ে কী করতে চান তার পরিকল্পনা করুন, যা করতে ভালো লাগে আজকের দিনে তাই করুন। ভালোবাসা দিবস হয়ে উঠুক নিজেকে ভালোবাসার দিন।,প্রিয়জনকে উপহার দিন
ভালোবাসা দিবসে আপনার প্রিয়জনকে কিছু উপহার দিতে পারেন। প্রিয়জন মানে প্রেমিক/প্রেমিকা নয়। প্রিয়জন যে কেউ হতে পারেন। এই যেমন— পরিবারের সদস্য, বন্ধু, শিক্ষক কিংবা অন্য কেউ।,সিঙ্গেল বন্ধুর সঙ্গে সময় কাটান
আপনার বন্ধুটিও যদি আপনার মতো সিঙ্গেল হয়ে থাকে, তা হলে দুজনে মজা করে দিনটি কাটিয়ে দিন। ঘুরে আসতে পারেন প্রিয় কোনো জায়গা থেকে কিংবা ঘরে বসেই আড্ডা দিতে পারেন। বন্ধু পাশে থাকলে একঘেয়ে লাগার কোনো সুযোগই নেই।,শখের কাজটি করুন
আপনি যদি ভ্যালেন্টাইনস ডে-তে ফ্রি থাকেন, তা হলে যে কাজ করতে ভালোবাসেন, সেটি করে সময় কাটান। যেমন—পেইন্টিং, রান্না করা, গার্ডেনিং, গান করা, গান শোনা, আবৃত্তি ইত্যাদি। এতে আপনার সারাদিন ভালো কাটবে।,ভ্রমণ
যদিও ভালোবাসা দিবস ও পহেলা ফাল্গুনে রাস্তায় প্রচণ্ড ভিড় হয়। তার পরও ঘুরতে পারলে মন ভালো থাকে। ভ্রমণ হলো মন ভালো রাখার মহৌষধ। সময় থাকলে বন্ধুবান্ধব নিয়ে চলে যান শহরের যান্ত্রিকতা থেকে দূরে, নতুন কোনো জায়গায়। বসন্তের স্নিগ্ধ পরশে সিঙ্গেল থাকার দুঃখ ঘুচে যাবে নিমেষেই। ভ্রমণসঙ্গী হিসেবে আপনার সিঙ্গেল বন্ধুদের সঙ্গে নিতে পারেন।,কাছের মানুষের খোঁজ নিন
কাছের মানুষ, অসংখ্য স্মৃতির সঙ্গে জড়িয়ে থাকা প্রিয়মুখ, কিন্তু ব্যস্ততার কারণে খোঁজ নেওয়া হয় না— এমন বাস্তবতার সঙ্গে পরিচিত আমরা সবাই। ভালোবাসা দিবসে সেসব কাছের মানুষের খোঁজ নিন, তাদের ভালোবাসা জানান।,বলে দিন, 'ভালোবাসি'
ভালোবাসার মানুষকে মনের কথা জানাতে চান, কিন্তু কিছুতেই বলে উঠতে পারছেন না, ভালোবাসা দিবস হতে পারে ভালোবাসি বলার উপযুক্ত দিন। সাহস আর উপলক্ষ্যের অভাবে যারা মনের কথা বলতে পারছেন না, এই দিনে একটা ঝুঁকি নিয়ে দেখতেই পারেন। ভাগ্য ভালো হলে ভালোবাসার দিনেই আপনি ভালোবাসা পেয়ে গেলেন। তাই দেরি না করে প্রিয়জনকে বলে দিন, 'ভালোবাসি'।,"
ফিট থাকতে কী খাবেন?,"যে হারে লাইফস্টাইল ডিজ়িজ়ের সংখ্যা বাড়ছে এবং তা মানুষের জীবনকে দুর্বিষহ করে তুলছ; ক্রমশ তাতে একটি বিষয় স্পষ্ট হয়ে গেছে সবার কাছেই– ফিট থাকাটা একান্তই আবশ্যক। ,শরীর সুস্থ ও রোগহীন না হলে কোনো কাজই মন দিয়ে করা সম্ভব নয়। আর সে জন্য সঠিক বিশ্রাম নেওয়া, স্ট্রেস থেকে দূরে থাকা, ব্যায়াম করার পাশাপাশি নিয়মমাফিক খাওয়াদাওয়াও করতে হবে। ,শারীরিক সুস্থতার ৮০ শতাংশই নির্ভর করে ডায়েটের ওপর। জানতে চান যারা ফিট, তাদের প্রতিদিনের খাদ্যতালিকায় কোনো কোনো উপাদান থাকাটা জরুরি?,পানি
আমরা প্রায়ই ভুলে যাই যে, আমাদের শরীরের প্রায় ৭০ শতাংশই পানি। তাই পানি আমাদের খাদ্যতালিকার সবচেয়ে গুরুত্বপূর্ণ উপাদান হওয়া উচিত। পূর্ণবয়স্ক মানুষ স্বচ্ছন্দে দিনে তিন লিটার পানি খেতে পারেন। বিশেষ করে অল্প উষ্ণ পানি ছোট ছোট সিপে বারবার খেতে পারলে আপনার শরীর ঝরঝরে থাকবে। কোষ্ঠকাঠিন্যজাতীয় কোনো সমস্যায় ভুগবেন না, পেট পরিষ্কার থাকবে।,পর্যাপ্ত প্রোটিন
আপনি কী ধরনের জীবনযাত্রা নির্বাহ করেন, তার ওপর নির্ভর করে নির্ধারিত হবে রোজ ঠিক কতটা প্রোটিন আপনার দরকার। যারা হেভিওয়েট নিয়ে ওয়ার্কআউট করেন, তাদের প্রোটিন একটু বেশি লাগে। যারা ওজন কমানোর বা এক জায়গায় ওজন ধরে রাখার চেষ্টা করছেন, তাদেরও একটু বেশি পরিমাণে প্রোটিন খাওয়া উচিত। কারণ প্রোটিন বেশিক্ষণ পেট ভরিয়ে রাখে। আমিষ প্রোটিনের মধ্যে ডিম, মাছ, চিকেন খেতে পারেন। নিরামিষ প্রোটিনের মধ্যে আদর্শ হচ্ছে— ডাল, ছোলা, রাজমা, সোয়াবিন, দুধ, দই, ছানা। খুব ভালো মানের প্রোটিন খাওয়ার অভ্যাস তৈরি করুন।,জটিল কার্বোহাইড্রেট
ভাত-রুটি খাদ্যতালিকা থেকে একেবারে বাদ দেওয়ার দরকার নেই, নিয়ন্ত্রিত পরিমাণে খান। খেতে পারেন ওটসও। ওটসে কার্বোহাইড্রেটের পাশাপাশি প্রোটিনও পাবেন। কার্বোহাইড্রেটের খুব ভালো উৎস হচ্ছে ফল। সব মৌসুমি ফল খাদ্যতালিকায় রাখার চেষ্টা করুন, তাতে রোজের পাতে নানা রঙের সমাহারও দেখতে পাবেন। রঙিন ফলসবজি আপনাকে অ্যান্টি অক্সিডেন্টের জোগানও দেবে। জটিল কার্বোহাইড্রেট ভাঙতে শরীরের বেশি পরিশ্রম হয়।,ফাইবার
আপনাকে ফাইবার জোগাবে শাকসবজি। প্রাতরাশ, মধ্যাহ্নভোজ, রাতের খাবার– এসবই কিছু না কিছু সবজি যেন থাকে তা দেখবেন। ভালো করে ধুয়ে নিয়ে সব মৌসুমি সবজি ও শাকপাতা খাওয়া যায়। এমনকি আলুও বাদ দেওয়ার দরকার নেই। তবে একগাদা তেল-মসলা দিয়ে রান্না করবেন না, তাতে আনাজের পুষ্টিগুণ থাকে না। সিদ্ধ বা ভাপানো সবজি খেতে পারলে সবচেয়ে ভালো হয়। ফাইবার আপনার পেট ভরিয়ে রাখবে বেশিক্ষণ। সেই সঙ্গে শরীর থেকে বর্জ্য পদার্থ দূর করতেও সাহায্য করবে।,ভালো মানের ফ্যাট
বাদাম, অ্যাভাকাডো, মাঠাযুক্ত দুধ, মাখন, ভালো মানের ঘি, নন-রিফাইন্ড তেল সবই আপনাকে ভালো ফ্যাটের জোগান দেবে। ফ্যাট খাদ্যতালিকা থেকে পুরোপুরি ছেঁটে ফেলাটা কোনো কাজের কথা নয়।,"
অল্প বয়সেই চুল পেকে যাচ্ছে? কী করবেন,"কম বয়সেই অনেকের চুল পেকে যায়। এ সমস্যা অনেকের থাকে বংশগত, আবার অনেকের অনিয়মিত জীবনযাপনের জন্য চুল পেকে যায়। তবে এ সমস্যা খুব সহজেই দূর করা যায়।,শুধু বদলে ফেলতে হবে আপনার খাওয়া-দাওয়ার অভ্যাস। তা হলেই দীর্ঘদিন চুল কালো থাকবে। ,* সকালে খালি পেটে এক গ্লাস গরম পানি পান করুন। এর মধ্যে পাতিলেবুর রস এবং এক চামচ মধু মিশিয়ে নিতে পারেন। তবে সুগার থাকলে মধু মেশাবেন না। এর ফলে লিভার ভালো থাকবে। চুলও ভালো থাকবে। ,* সকালে ঘুম থেকে উঠে গুড় ও মেথি খান। এতে যে কোনো চুলের সমস্যা দূর হবে। পাকা চুলের সমস্যা থেকেও মুক্তি পাবেন। ,
* সপ্তাহে অন্তত দুদিন এক চামচ কালো তিল খান। তিল বেটে গরম গরম ভাতের সঙ্গে খেতে পারেন। কিংবা নারিকেল তেলের সঙ্গে কালো তিল মিশিয়ে ফুটিয়ে নিয়ে ঠাণ্ডা করে সেই তেল সপ্তাহে একদিন মাথায় মেখে নিন। রাতে শোবার আগে এই তেল মেখে, পরের দিন শ্যাম্পু করে নিন। দেখবেন চুল ঝলমলে হয়ে উঠবে। ,* সপ্তাহে অন্তত একটা দিন গাজরের রস খান। এতে চুলের গোড়া শক্ত হবে, চুল পড়বে না। পাকা চুলের সমস্যার সমাধান হবে। ,খাদ্যতালিকায় রাখুন ফল। রাতে শোবার সময় এক গ্লাস দুধ পান করতে পারেন। ,* প্রতিদিন রাতে ছোলা ভিজিয়ে রাখুন। খালি পেটে ভেজানো ছোলা খান। এর ফলে দীর্ঘদিন চুল কালো থাকবে। তবে এসব খাবার খাওয়ার সঙ্গে সঙ্গে মনকে স্ট্রেস ফ্রি রাখুন। দেখবেন চুল সুস্থ ও সুন্দর থাকবেন।,"
যেসব খাবারে বয়স ৪০ এর পরও ত্বক থাকবে সতেজ,"বয়স বেড়ে গেলে ত্বকেই সবচেয়ে আগে এর ছাপ পড়ে। কেউই চান না তাকে বয়স্ক দেখা যাক। যৌবন ধরে রাখতে সবাই চান। তাই ৪০ বছর পার হলেই ত্বকে বয়সের ছাপ পড়তে শুরু করে।,এমন কিছু খাবার আছে যেগুলো খেলে মানুষের শরীরে বয়সের ছাপ পড়ার প্রবণতা কমে। এজন্য বয়স ৪০ এর পর থেকে শরীরের প্রতি বিশেষ নজর রাখতে হবে সবারই।,অ্যান্টি-এজিং খাবারগুলো ত্বকের বিভিন্ন ক্ষতিকর ফ্রি র‌্যাডিকেলের বিরুদ্ধে লড়াই করতে সাহায্য করে। দেহে কোলাজেন মেরামত করতে এবং প্রদাহ কমাতে সাহায্য করে।,ওমেগা-৩ সমৃদ্ধ সালমন মাছ এবং তিসি থেকে শুরু করে ভিটামিন ‘সি’ জাতীয় সাইট্রাস ফলসহ বিভিন্ন খাবার আছে, যেগুলো আপনার বয়স কমিয়ে দিতে পারে। জেনে নিন ১০টি সেরা অ্যান্টি-এজিং খাবার সম্পর্কে, যেগুলো ৩০-৪০ বছরের পর থেকেই নিয়মিত খেলে যৌবন ধরে রাখতে পারবেন-,গ্রিন টি,গ্রিন টি’তে প্রচুর অ্যান্টি-অক্সিডেন্ট এবং ফাইটোকেমিকেল আছে। যা দেহের প্রদাহ হ্রাস করে। শরীরের ক্ষতিকারক ফ্রি র‌্যাডিকেল বাড়লে ত্বকে বয়সের ছাপ পড়তে থাকে।,গ্রিন টি’তে থাকা অ্যান্টি-অক্সিডেন্ট ফ্রি র‌্যাডিকেলের সঙ্গে লড়াই করে। যা কোষের ক্ষতি ঠেকাতে পারে। নিয়মিত গ্রিন টি খেলে বয়স বাড়লেও কমবে ত্বকের বয়স।,ফ্ল্যাক্সিড বা তিসি,ফ্ল্যাক্সিড ত্বক কুঁচকানোর হাত থেকে রক্ষা করে। নিয়মিত তিসি খেলে ত্বকে আর্দ্রতা বজায় থাকে। এর ফলে ত্বক হয় কোমল এবং তারুণ্যময়। সেইসঙ্গে এর তেল ত্বক ও চুলে ব্যবহারের মাধ্যমেও উপকার মিলবে।,এক সমীক্ষায় দেখা গেছে, ফ্ল্যাক্সিডের তেল যারা ১২ সপ্তাহ নিয়মিত ত্বকে ব্যবহার করেছেন; তাদের ত্বকে আর্দ্রতার পরিমাণ বেড়েছে ৩৯ শতাংশ। এই অ্যান্টি-এজিং খাবারটি খাদ্যতালিকায় নিয়মিত রাখতে পারেন।,সালমন,সামুদ্রিক মাছ সালমনে থাকে ওমেগা-৩ ফ্যাটি এসিড। এই মাছে যে ধরণের ওমেগা-৩ ফ্যাটি এসিড পাওয়া যায়; সেটিতে থাকে ডিএইচএ (অর্থাৎ ডকোসাহেক্সেনইওিক এসিড)। যা মস্তিষ্ক, হার্ট এবং চোখকে বার্ধক্যের হাত থেকে রক্ষা করে।,মাশরুম,প্রচুর পরিমাণে ভিটামিন ডি থাকে মাশরুমে। যা সাধারণ হাড়ের গঠন এবং রক্ষণাবেক্ষণে গুরুত্বপূর্ণ ভূমিকা রাখে। তাই প্রতিদিনের খাবারে অল্প পরিমাণে হলেও মাশরুম রাখতে ভুলবেন না।,দুধ,৪০ পেরিয়ে গেলেও ডায়েটে রাখুন দুধ। এতে আছে উচ্চ পরিমাণ প্রোটিন, ক্যালসিয়াম। যা শরীরের পেশিতে শক্তি বাড়ায় ও হাড়ের ক্ষয় থেকে মুক্তি মেলে। এ ছাড়াও দুধে থাকা ইলেক্ট্রলাইটস শরীরের আর্দ্রতা বজায় রাখে।,ডার্ক চকোলেট,ডার্ক চকোলেটের একাধিক স্বাস্থ্য উপকারিতা আছে। এটি খেতেও যেমন মজাদার; ঠিক তেমনিই এতে আছে বেশ কয়েকটি উপকারী খনিজ পুষ্টিগুণ- ক্যাফেইন, অ্যান্টি-অক্সিডেন্ট ইত্যাদি। এসব উপাদানসমূহ যৌবন ধরে রাখতে সাহায্য করে।,লেবু,সকালে এক গ্লাস উষ্ণ গরম পানিতে লেবুর রস মিশিয়ে খাওয়ার হাজারো উপকারিতা আছে। এই সাইট্রাস ফলটি ভিটামিন সি’তে ভরা। এক সমীক্ষায় দেখা গেছে, যে নারীরা নিয়মিত ভিটামিন সি গ্রহণ করে; তাদের ত্বকে কম বলিরেখা পড়ে এবং ত্বক থাকে টানটান।,আনারস,অ্যান্টি-এজিং খাবারের মধ্যে আছে আনারাস। এটিও ভিটামিন সি এর দুর্দান্ত উৎস। যা কোলাজেন তৈরির জন্য বিশেষভাবে কাজ করে।,হলুদ,রান্নাঘরের এই মশালায় থাকে প্রাকৃতিক অ্যান্টি-অক্সিডেন্ট। চেহারা থেকে বার্ধক্যের ছাপ মুছে ফেলতে পারে এই খাবারটি। এ ছাড়াও হলুদ বিভিন্ন প্রদাহ হ্রাস করতেও ব্যবহৃত হয়।,ওটস,৪০ পার হলেই কার্বস কম খাওয়া উচিত। এজন্য ভাতের বদলে নাস্তায় ওটস রাখতে পারেন। এতে আছে প্রচুর পরিমাণে ফাইবার। শরীরের শক্তি জোগাতেও সাহায্য করে ওটস। ফাইবার হজম শক্তি বাড়ায়। বিভিন্ন সমীক্ষায় দেখা গেছে, ওটস যৌবন ধরে রাখতে সাহায্য করে।,"
"নারী-পুরুষের বন্ধ্যত্ব কেন হয়, প্রতিকার","কোনো ধরনের জন্মবিরতিকরণ পদ্ধতি ছাড়া স্বামী-স্ত্রী যদি পূর্ণ এক বছর একসঙ্গে  বসবাসের পরও সন্তান ধারণে ব্যর্থ হন, তাকে বন্ধ্যত্ব (ইনফার্টিলিটি) বলা হয়।,বন্ধ্যত্ব দুই ধরনের। প্রাইমারি— যাদের কখনো সন্তান হয়নি। সেকেন্ডারি— যাদের আগে গর্ভধারণ হয়েছে, কিন্তু পরে আর হচ্ছে না।,কারণ
হরমোনের কারণেও বন্ধ্যত্ব হতে পারে। যেমন থাইরয়েডের সমস্যা যৌনবাহিত রোগের জন্য মেয়েদের প্রজননের ক্ষতি হয়।
ওভারিয়ান চকোলেট সিস্ট, এন্ডোমেট্রিওসিসের কারণেও হতে পারে।,বয়স, মানসিক চাপ, খাদ্যাভ্যাস, পরিবেশগত প্রভাব, ক্যানসারসহ নানা কারণে ডিম্বাণুর সংখ্যা আশঙ্কাজনক হারে কমে যাওয়া—এসব কারণেও বন্ধ্যত্ব হতে পারে। ,লক্ষণ
গর্ভধারণ না হওয়া বন্ধ্যত্বের প্রধান লক্ষণ। সাধারণত অন্য কোনো সুস্পষ্ট উপসর্গ না থাকলেও নারীদের অনিয়মিত বা  মাসিক না হতে পারে। ,মাসিক না হওয়ার কারণ
যদি ডিম্বাশয় থেকে পরিপক্ব ডিম্বাণু না হয় 
বয়স বেশি বেড়ে গেলে
 ধূমপান অ্যালকোহল
 অতিরিক্ত ওজন 
যৌনবাহিত সংক্রমণ 
জরায়ুতে টিউমার 
ইত্যাদি কারণে অথবা কোনো কেমোথেরাপি নিয়েছেন অ্যান্টিসাইকোটিক ওষুধের কারণে মাসিক অনিয়মিত হতে পারে।,পুরুষের বন্ধ্যত্বের কারণ 
ওজন বেড়ে গেলে
 অ্যালকোহল বিভিন্ন ধরনের ভারি ধাতু বায়ুদূষণের এক্সপোজার 
হরমোনের ভারসাম্যহীনতা 
দীর্ঘ সময় ধরে ল্যাপটপে কাজ করলেও হতে পারে
রোগ নির্ণয় করার জন্য পরীক্ষা 
রক্ত পরীক্ষার মাধ্যমে বিভিন্ন ধরনের হরমোনের টেস্টগুলো, ব্লাড সুগার, সঙ্গে আল্ট্রাসনোগ্রাম করে কোনো ধরনের সমস্যা আছে কিনা দেখা। 
পুরুষদের জন্য সিমেন অ্যানালাইসিস করে শুক্রাণু কার্যকর ঠিক আছে কিনা বা সংখ্যা আকার-প্রকৃতি সব দেখা হয়
প্রথমে স্বামী-স্ত্রীর দুজনকে একসঙ্গে বসে কাউন্সেলিং করতে হবে। কিছু কিছু চিকিৎসা দরকার পড়ে কিছু ক্ষেত্রে সার্জারি করতে হতে পারে।,প্রতিরোধ 
সবাইকে ধূমপান ত্যাগ করতে হবে। অ্যালকোহল তামাক এগুলো পরিহার করতে হবে। নিয়মিত ব্যায়াম ও স্বাস্থ্যসম্মত খাদ্যাভাসে বেশি করে তুলতে হবে নিজেকে।,লেখক: সহকারী পরিচালক, ২৫০ শয্যাবিশিষ্ট টিবি হাসপাতাল।
 ,"
রাজধানীতে সি ফুড ফেস্টিভ্যাল,"বৃহস্পতিবার রাজধানীর বিজয় নগরের ফার্স হোটেল অ্যান্ড রিসোর্টসে শুরু হয়েছে ৫ দিনব্যাপী সি ফুড ফেস্টিভ্যাল। ,রিসোর্টসের ছাদে অবস্থিত স্কাই ডেক রেস্তোরায় এ আয়োজন থাকছে বুফে। ৫০ পদের সামুদ্রিক মাছের খাবার থাকছে এতে। সঙ্গে থাকছে লাইভ মিউজিক। ,নির্ধারিত মূল্যে বুফে উপভোগ করার সঙ্গে পাশাপাশি ভোজন রসিকরা নিজের পছন্দের সি ফিস দেখে লাইভ কিচেনে রান্না করে খেতে পারবেন। ,"
বসন্ত ডাকছে ওই,"শীতের হিমেল হাওয়া বিদায়ের প্রস্তুতি নিচ্ছে। তারই ফাঁকে কাটতে শুরু করেছে প্রকৃতির ধূসরতা। শীতের ভয়ে জবুথবু হয়েছিল যে প্রকৃতি, তার জীর্ণতা যেন মিলিয়ে যাচ্ছে দূরে। গাছে গাছে সবুজ পাতা আর ফুলের বাগানে রঙিন নানা ফুলের দেখা মিলতে শুরু করল বলে। হঠাৎ হঠাৎ মন কেমন করা বাতাস যেন বলে দিচ্ছে, বসন্তের বেশি বাকি নেই। শীতের আলস্য আর অসাড়তাকে গা ঝাড়া দিয়ে এবার বসন্তকে বরণ করে নেওয়ার পালা। প্রকৃতির পরিবর্তনের সঙ্গে আমাদের মধ্যেও কিছু পরিবর্তন নিয়ে আসা জরুরি। নয়তো তাল মেলানো মুশকিল হয়ে যাবে। আপনি নিশ্চয়ই শীতের পোশাক বসন্তেও পরতে পারবেন না? এ পরিবর্তন তো একদিনে সম্ভব নয়; তাই ধীরে ধীরে নিতে হবে বসন্তের প্রস্তুতি।,শীতের পোশাক কী এখনই তুলে রাখবেন?,শীত আছে, আবার শীত নেই। কম্বল মুড়ি দিলে গরম লাগে, না দিলে হালকা শীত লাগে। এ সময় আবহাওয়ার মেজাজ-মর্জি বোঝা মুশকিল। শীতের পোশাক তুলে রাখবেন কী রাখবেন না তা নিয়ে দ্বিধায় ভুগছেন অনেকে। হালকা শীতে পোশাক পরার জন্য রাখতে পারেন। তবে দিনেরবেলায় যেহেতু গরম বেড়ে যাচ্ছে, এ সময় ভারী পোশাক না পরাই ভালো। কারণ, তাতে অস্বস্তি বাড়তে পারে। বসন্তের প্রস্তুতি হিসাবে হালকা কাপড় নামিয়ে নিন অথবা এ জাতীয় পোশাক না থাকলে বানিয়ে নিতে পারেন। এ সময়ের আবহাওয়ার উপযোগী পোশাক বেছে নিন। সুতি, লিলেন ইত্যাদি জাতীয় কাপড়ে বেশি আরাম পাবেন। পোশাকের রঙের দিকেও খেয়াল রাখুন। চোখের আরাম হয় এমন রঙের পোশাক বেছে নিন। বেশি গাঢ় রঙের পোশাক ব্যবহার না করাই ভালো।,বসন্তের সাজ,শীতে মন ভরে সাজলেও বসন্তকালে তার লাগাম টানতে হবে। এ সময় খুব বেশি সাজলে ঘেমে নষ্ট হয়ে যাওয়ার ভয় থাকে। আবার একটু ভারী সাজও মনে হতে পারে বেমানান। তাই প্রকৃতির মতোই সহজ ও স্বচ্ছ থাকুন। শীতের সময়ে সাজগোজের যেসব উপকরণ ব্যবহার করতেন, সেগুলো আপাতত তুলে রাখুন। কারণ, শীত ও বসন্ত এ দুই সময়ে ত্বক একই রকম আচরণ করে না। শীতে আপনি যে ক্রিম ও লোশন ব্যবহার করতেন, সেগুলো বসন্তে বেমানান। তাই ত্বকের ধরন বুঝে প্রসাধনী বেছে নিন। মুখে ভারীর বদলে হালকা মেকআপ বেছে নিন। ঠোঁটে গাঢ় রঙের বদলে ব্যবহার করতে পারেন হালকা রঙের লিপস্টিক। চোখের কোণে আঁকতে পারেন কাজলের হালকা লাইন। রূপচর্চার ক্ষেত্রেও বেছে নিন বসন্তের উপযোগী উপাদান। সবকিছুর ওপরে আপনার স্বস্তিকে প্রাধান্য দিন।,খাবার কেমন হবে,এবার আসা যাক খাবারের দিকে। শীতে মুখরোচক নানা খাবার আর পিঠাপুলি খেয়েছেন নিশ্চিন্তে। এবার সেখান থেকে সরে আসতে হবে। বিশেষ করে ঋতু পরিবর্তনের এ সময়ে খাবারে একটু এদিক-সেদিক হলেই পেটে অসুখ বেঁধে যেতে পারে। তাই বসন্তের প্রস্তুতি হিসাবে খাবারের তালিকায় আনুন পরিবর্তন। যে মৌসুমে যেসব খাবার শরীরের জন্য উপকারী সেগুলোই কিনতে পারেন। তাই বাজারে যেসব শাকসবজি ও ফলমূল উঠতে শুরু করেছে সেগুলো খাবারের তালিকায় যোগ করুন। রান্নার ক্ষেত্রেও একটু হালকা মেন্যু বেছে নিন। অল্প তেল-মসলায় রান্না করা খাবার এ সময়ের জন্য বেশি উপযোগী। সেই সঙ্গে পর্যাপ্ত পানি পানের অভ্যাস করুন।,খেয়াল রাখুন নিজের প্রতি,আবহাওয়া পরিবর্তনের সময় বিভিন্ন অসুখে আক্রান্ত হওয়া খুব সাধারণ একটি ঘটনা। কারণ, এ সময় শরীর আবহাওয়ার সঙ্গে মানিয়ে নিতে কিছুটা সময় নেয়। তাই রোগ-প্রতিরোধ ক্ষমতা দুর্বল হলে আপনি সহজেই আক্রান্ত হতে পারেন। সেজন্য সঠিক খাবার বেছে নিতে পারেন স্বাস্থ্যকর জীবনযাপনের জন্য। নিয়মিত ঘুম, গোসল, শরীরচর্চা ইত্যাদি মেনে চলুন। অসুখ নিয়ে হাসপাতালে ছোটাছুটি নিশ্চয়ই কোনো কাজের কথা নয়। এর বদলে চেষ্টা করুন অসুখ থেকে দূরে থাকতে। এ সময় শুষ্ক আবহাওয়ার কারণে প্রচুর ধুলোবালি জমে। তাই নিয়মিত পরিষ্কার করুন আপনার ঘরও। জমে থাকা জীবাণু যেন আপনাকে আক্রমণ করতে না পারে সেদিকে সতর্ক থাকুন।,প্রকৃতির নতুনত্বকে গ্রহণ করতে হলে আপনাকেও থাকতে হবে সুস্থ ও সুন্দর। শরীর ভালো থাকলে মনও ভালো থাকবে। আর মন ভালো থাকলে সবকিছুই সুন্দর মনে হবে। তখন বসন্তের আগমনে ফুল বাগানের সব ফুলের সঙ্গে দুলে উঠবে আপনার হৃদয়ও। তাহলে বরণডালা হাতে নিয়ে বসন্তকে স্বাগত জানানোর প্রস্তুতি এখনই শুরু হয়ে যাক।,"
জায়গা বুঝে বদলে গেল জর্জিনার ফ্যাশন,"গত ২১ জানুয়ারি সৌদি আরবের রিয়াদে অনুষ্ঠিত হয় দেশটির জেনারেল এন্টারটেইনমেন্ট অথরিটি আয়োজিত জয় অ্যাওয়ার্ড অনুষ্ঠান। বাকের আল শেদ্দি থিয়েটারে আয়োজিত তিন ঘণ্টার ওই অনুষ্ঠানে পুরস্কৃত হয়েছেন বিশ্বের বিভিন্ন ক্ষেত্রে আলোচিত প্রায় ২ ডজন পারফর্মার। সিনেমা, টিভি, সংগীত থেকে শুরু করে খেলাধুলার ক্ষেত্রে অবদানের স্বীকৃতি হিসাবে তাদের এ পুরস্কার দেয় সৌদি আরব। ,অনুষ্ঠানে হলিউড তারকা মেল গিবসন, বলিউড তারকা অমিতাভ বচ্চনদের পাশাপাশি উপস্থিত ছিলেন আর্জেন্টাইন সাহসী আলোচিত মডেল জর্জিনা রড্রিগেজও। পর্তুগিজ তারকা ফুটবলার ক্রিশ্চিয়ানো রোনালদোর স্ত্রী তিনি। যে মডেল নিজের ফ্যাশনে কম সেলাইয়ের পোশাককে বিশেষ গুরুত্বের সঙ্গে প্রাসঙ্গিক করতে ভালোবাসেন, সেই জর্জিনাই জায়গা ও পরিবেশ বুঝে বদলে নিলেন নিজস্ব ফ্যাশন।,এ অনুষ্ঠানের অনেক ইভেন্টের ফাঁকে নিজস্ব ফ্যাশন স্টাইলের বাইরে নিজেকে সাজিয়ে আলোচনার জন্ম দিয়েছেন জর্জিনা। সৌদি জীবনে স্থায়ী হওয়ার লক্ষ্যেই তিনি ওই অঞ্চলের সাংস্কৃতিক ফ্যাশন প্রবণতাকে আলিঙ্গন করেছেন। নিজস্ব চিরাচরিত সাহসী ঘরানার ফ্যাশনকে শিকেয় তুলে নতুন ড্রেসকোডের সঙ্গে নিজেকে মানিয়ে নিয়েছেন ২৮ বছর বয়সি এ তারকা মডেল। বিকিনির ওপর আলগা পা-চেরা গাউন এলিয়ে ক্যাটওয়াক করা জর্জিনাকে তার পোশাকে আবায়া চালু করতে দেখা গেছে।,২০২২ কাতার বিশ্বকাপের সময়ও একইভাবে তিনি পরিবেশের সঙ্গে খাপ খাওয়াতে ফিটিং কালো পোশাকের ওপর ফ্যাকাশে পেস্তা আবায়া লেয়ার করেছিলেন। এটা দেখে অনেকেই মনে করতে পারেন রিহানা কিংবা বেলা হাদিদের মতো ফ্যাশন স্টাইলে পরিবর্তন আনছেন জর্জিনা।,নতুন স্টাইলের সঙ্গে তিনি যুক্ত করেছেন ধ্রুপদী হ্যান্ডব্যাগ। বলা যায়, তার ফ্যাশনের একটি উল্লেখযোগ্য অংশই হচ্ছে এ হ্যান্ডব্যাগের ব্যবহার। এ কারণে এ প্রপ্সটির বিশাল সংগ্রহ রয়েছে তার কাছে। প্রবাল, কালো পেটেন্ট, কমলা, গোলাপি, মধ্যরাতের নীল, ধূসর ব্যাগগুলো দেখতে অসাধারণ করে তোলে তার স্টাইলকে। তার হাতে দেখা যায় প্রায় সাড়ে তিন লাখ মার্কিন ডলারের হ্যান্ডব্যাগও।,তবে গহনায় তার বিস্তৃত সংগ্রহের মধ্যে রয়েছে সাদা হিরায় ঘেরা রুবির আংটি। তিনি সৌদি আরবে জীবন শুরু করার সঙ্গে সঙ্গে টুইড জ্যাকেট, চর্মসার জিন্স এবং হাঁটু-উঁচু বুটের সংগ্রহও বাড়িয়ে তুলেছেন। সংগ্রহ করেছেন মখমলের গাউনও। সেদিনের অনুষ্ঠানে সাটিন হেডস্কার্ফ এবং হাতঢাকা গ্লভ্স দিয়ে পরিবেশের সঙ্গে নিজেকে মানানসই করেছেন তিনি। তবে বরাবরই কালো রং ব্যবহারে উৎসাহী তিনি।,"
প্রেম-ভালোবাসায় লাভ হরমোন নিয়ে নতুন গবেষণা,"সাম্প্রতিক গবেষণায় ‘লাভ হরমোন’ সম্পর্কে বেশ কিছু চাঞ্চল্যকর তথ্য সামনে এসেছে। যার মাধ্যমে অক্সিটোসিন হরমোনের লাভ হরমোন নামকরণ নিয়ে প্রশ্ন উঠতে শুরু করেছে। ,প্রেমে পড়া থেকে মিলন, সার্বিকভাবে সামাজিক হয়ে ওঠার ক্ষেত্রে গুরুত্বপূর্ণ ভূমিকা পালন করে অক্সিটোসিন হরমোন, যা সাধারণত ‘লাভ হরমোন’ নামে পরিচিত। বিগত ৩০ বছর ধরে এমনই ধারণা প্রচলিত ছিল। ,কিন্তু সাম্প্রতিক গবেষণায় দেখে গেছে, প্রেম-ভালোবাসার ক্ষেত্রে লাভ হরমোনের বিশেষ কোনো হাত নেই। এএফপি, এনপিআর।,লাভ হরমোন সম্পর্কিত গবেষণায় যে চাঞ্চল্যকর তথ্য উঠে এসেছে তা হলো- ‘প্রেইরি ভোল’ নামক একটি প্রাণীর ওপর অক্সিটোসিন হরমোন প্রয়োগ করে একটি গবেষণা করেছেন বিজ্ঞানীরা। ,প্রেইরি ভোল আদতে আমাদের পরিচিত ইঁদুরের একটি বিশেষ প্রজাতি। মূলত উত্তর এবং মধ্য আমেরিকা এই প্রাণীটিকে দেখা যায়। সেই গবেষণায়ই দেখা যায়-প্রেম, মিলন কিংবা সন্তান প্রতিপালনের জন্য অক্সিটোসিন হরমোনের সাহায্য নিতে হচ্ছে না প্রেইরি ভোলকে। যা দেখে হতবাক হয়ে যান গবেষকরা। এ ঘটনা অবাক করার মতো বলে জানিয়েছেন ক্যালিফোর্নিয়া ইউনিভার্সিটির সহ-অধ্যাপক মানোলি।,তাহলে কি লাভ হরমোন নিয়ে প্রচলিত ধারণা মিথ্যা? সাম্প্রতিক গবেষণার ভিত্তিতে লাভ হরমোনের প্রাসঙ্গিকতা নিয়ে প্রশ্ন উঠতে শুরু করেছে। গবেষকরা জানাচ্ছেন, আদতে আমাদের জীবনে লাভ হরমোনের বিশেষ কোনো ভূমিকা নেই। অক্সিটোসিন হরমোনের ক্ষরণ ছাড়াই সন্তান প্রসব করা থেকে শুরু করে দুধ উৎপাদন করতে পারে প্রেইরি ভোল। ,গবেষকদের মতে, প্রেম থেকে শুরু করে যৌন মিলন এবং সামাজিক সম্পর্ক স্থাপনের পুরো প্রক্রিয়াটাই অত্যন্ত জটিল। অক্সিটোসিন হরমোনের পাশাপাশি জিনেরও বিশেষ সম্পর্ক রয়েছে। ফলে এই জটিল প্রক্রিয়ার কেবল অংশমাত্র অক্সিটোসিন বা লাভ হরমোন। এর বেশি কিছু নয় এটা।,"
"যে কারণে নারী-পুরুষের বন্ধ্যত্ব হয়, চিকিৎসা","বন্ধ্যত্ব বর্তমান সময়ে নারী-পুরুষের জটিল সমস্যা। নানা কারণে এই সমস্যা দেখা দিতে পারে। মাদকগ্রহণ, অস্বাস্থ্যকর জীবনযাপন, হরমোনজনিত সমস্যা এর অন্যতম কারণ। ,বন্ধ্যত্বের কারণ ও চিকিৎসা নিয়ে বিস্তারিত জানিয়েছেন বি আই এইচ এস হাসপাতালের ফার্টিলিটি কনসালটেন্ট ও গাইনোকোলজিস্ট ডা. হাসনা হোসেন আখি। ,কোনো দম্পতি যখন কোনো ধরনের জন্মবিরতিকরণ পদ্ধতি ছাড়া দুবছর একসঙ্গে বসবাসের পরও সন্তান ধারণে ব্যর্থ হয়, তখন তাকে আমরা বন্ধ্যত্ব বলব। বন্ধ্যত্ব দুধরনের। প্রাইমারি অর্থাৎ যাদের কখনোই সন্তান হয়নি। সেকেন্ডারি অর্থাৎ আগে গর্ভধারণ হয়েছে কিন্তু এখন আর হচ্ছে না। ,সমীক্ষা অনুযায়ী দেখা যায় ৮০ শতাংশ দম্পতি সাধারণ চেষ্টায় প্রথম বছরই গর্ভধারণে সমর্থ হন। দশ শতাংশের ক্ষেত্রে দ্বিতীয় বছরে গর্ভধারণ হয়। বাকি যে দশ শতাংশ থাকে তাদের মূলত চিকিৎসার প্রয়োজন হয়। অতএব, বিয়ের পর সন্তান ধারণের সিদ্ধান্ত নেওয়ার ১ থেকে ২ বছর নিজেরা চেষ্টা করে ব্যর্থ হলে চিকিৎসকের সহায়তা নেওয়া উচিত। বন্ধ্যত্ব ৪০ শতাংশ নারী, ৪০ শতাংশ পুরুষ, বাকি ২০ শতাংশ নারী-পুরুষের কারণে হয়ে থাকে।,মেয়েদের বন্ধ্যত্বের কারণের মধ্যে সবচেয়ে বেশি যে কারণ হচ্ছে, পলিসিস্টিক ওভারিয়ান সিনড্রোম, এন্ডোমেট্রিওসিস, ফাইব্রয়েড, হরমোনজনিত সমস্যা, জরায়ু ইনফেকশন, এডিনোমাইসিস ইত্যাদি। ,ছেলেদের মধ্যে সবচেয়ে বড় কারণ হচ্ছে, স্পার্মের সংখ্যা, আকৃতি এবং গতির সমন্বয় ঠিক না থাকা, সঙ্গে হরমোনজনিত সমস্যা, ডায়াবেটিস, ধূমপান।,** প্রতিকার হিসাবে নারী/পুরুষ উভয়কে যে উপদেশ দেওয়া হয়,* খাদ্যাভ্যাস পরিবর্তন করা, শর্করাজাতীয় খাবার কমিয়ে প্রোটিন, ভিটামিন এবং মিনারেল জাতীয় খাবার বেশি খেতে হবে। ফলমূল ও শাকসবজি বেশি খেতে হবে। প্রসেসফুড, জাঙ্কফুড, ফাস্টফুড, কফি, অ্যালকোহল, কোমল পানীয়, ধূমপান বাদ দিতে হবে।,* সঠিক বিএমআই নির্ণয় করতে হবে অর্থাৎ উচ্চতা অনুযায়ী আপনার ওজন নিশ্চিত করতে হবে। স্থূলতা পরিহার করতে হবে।,* রাতে আগে ঘুমানো এবং সকালে ঘুম থেকে ওঠার অভ্যাস করতে হবে।,* নিয়ম মতো হাঁটা এবং শরীরচর্চা করতে হবে।,* সানবাথ বা শরীরে সূর্যের আলো লাগাতে হবে, কারণ ভিটামিন ‘ডি’র ঘাটতি বন্ধ্যত্বের অন্যতম একটি কারণ।,* বন্ধ্যত্বের চিকিৎসায় স্বামী/স্ত্রী উভয়েরই পরীক্ষা-নিরীক্ষা এবং চিকিৎসা প্রয়োজন। এক্ষেত্রে সংকোচ, দ্বিধা রাখলে হবে না।,* সময় মত ধৈর্য নিয়ে চিকিৎসা নিতে হবে, চিকিৎসকের কথা শুনতে হবে, মানতে হবে।,প্রাথমিক চিকিৎসার পরও যদি কেউ সন্তান লাভে ব্যর্থ হয়, সেক্ষেত্রে তার টারশিয়ারি লেভেলের একটি ফ্যাটিলিটি সেন্টারে চিকিৎসা নেওয়া প্রয়োজন। আধুনিক চিকিৎসার যেসব পদ্ধতি বন্ধ্যত্ব চিকিৎসায় ব্যবহার করা হয় তার মধ্যে উল্লেখযোগ্য হচ্ছে, ট্র্যান্স ভ্যাজাইনাল সোনোগ্রাফি, স্যালাইন ইনফিউশন সোনোগ্রাফি (টিউব দেখার জন্য), আই ইউ আই, আইভিএফ বা টেস্টটিউব বেবি, ল্যাপেরোস্কপি, হিস্টোরিস্কপি, ইকসি, প্রি ইমপ্লান্টেশন জেনেটিক ডায়াগনোসিস, প্রিজারভেশন অফ ওভারি অ্যান্ড টেস্টিস ইত্যাদি।,বন্ধ্যত্বের মতো জটিল সমস্যাও এখন খুব সহজেই সমাধান হচ্ছে। প্রয়োজন শুধু আপনার সদিচ্ছা, সচেতনতা এবং সুচিকিৎসা নেওয়া।
 ,"
"অন্তঃসত্ত্বা নারীর হরমোন সমস্যা, কী করবেন?","অজ্ঞতা ও সংকোচের কারণে স্বাস্থ্যসেবা কম নেন, ফলে বাড়ে জটিলতা। পুরুষের তুলনায় নারীরা স্বাস্থ্যসেবা নিতে আসেন কম।,হরমোন বিষয়ে নারীদের মধ্যে সচেতনতা তৈরি করা প্রয়োজন।,গর্ভকালীন ডায়াবেটিস,উচ্চ রক্তচাপ, থাইরয়েড হরমোনজনিত সমস্যা ইত্যাদি নানা রোগ নারীর দৈনন্দিন জীবন, প্রজননজীবন, নিরাপদ মাতৃত্ব ও সুস্থ সন্তান প্রসবে বড় ধরনের প্রভাব ফেলে।,অন্তঃসত্ত্বা নারীদের জন্য ডায়াবেটিসের চিকিৎসা না করলে গর্ভস্থ সন্তানের মৃত্যুঝুঁকি যেমন বেড়ে যায় তেমনি বেড়ে যায় মায়ের মৃত্যুঝুঁকিও।,অন্তঃসত্ত্বা অবস্থায় উচ্চরক্তচাপ হয়ে গেলে তখন সে নারীদের জীবনের ঝুঁকি থাকে ও  গর্ভস্থ সন্তানও ঝুঁকিতে পড়ে যায়।,গর্ভধারণ এর জন্য, ডিম্বাণু ও শুক্রাণুর নিষিক্ত হওয়া থেকে শুরু করে সন্তানের জন্য জরায়ুতে পরিবেশ তৈরি করতে HCG (হিউম্যান কোরিওনিক গোনাডোট্রপিন হরমোন)  ইস্ট্রোজেন, প্রজেস্টেরনসহ যে হরমোনগুলো কাজ করে, এ হরমোনগুলো রক্তে গ্লুকোজ মাত্রা বাড়িয়ে দেয়।  এ বিষয়গুলো মাথায় রেখেই অন্তঃসত্ত্বা নারীকে কতটা কম ঝুঁকিতে রাখা যায়, সে বিষয়ে ব্যবস্থা নিতে হবে।,অন্তঃসত্ত্বা নারীদের ডায়াবেটিস জেনেটিক কারণের পাশাপাশি শারীরিক পরিশ্রমের অভাব, খাদ্যে ভেজাল, স্থূলতা, বেশি বয়সে বিয়ে,পারিবারিক ইতিহাস ইত্যাদিও গর্ভকালীন ডায়াবেটিসের ঝুঁকি বাড়ায়।,তৃণমূল পর্যায়ে স্বাস্থ্যকর্মীদেরও ডায়াবেটিস সম্পর্কে সচেতন করতে হবে। কমিউনিটি হেলথকেয়ার প্রোভাইডারদের এ বিষয়ে কাজে লাগাতে হবে, যাতে তারা বাড়ি বাড়ি গিয়ে এবং কমিউনিটি ক্লিনিকগুলোতে আসা গর্ভবতী নারীদের ডায়াবেটিস পরীক্ষার জন্য উৎসাহিত করেন।,অ্যালকোহল, ক্যাফেইন, ধুমপান থেকে দূরে থাকুন। কারণ এই সময় এসব জিনিস অন্য যে কোনো কিছুর চেয়ে বেশি ক্ষতি করে বাচ্চার।,অন্তঃসত্ত্বার কারণে শরীরে কিছু হরমোনের পরিবর্তন ঘটে। যার জন্য বমি বমি ভাব, মাথা ঘোরা, খেতে না পারা, শারীর এ দুর্বলতা দেখা যেতে পারে। কিছুক্ষণ বিশ্রাম নিতে হবে এবং চিকিৎসকের পরামর্শ মতো চলতে হবে।,হরমোনের পরিবর্তনের কারণে গর্ভবস্থায় শুরুর দিকে খারাপ লাগা, ভালো লাগা বিভিন্ন ধরনের অনুভূতি হতে পারে। 
ধৈর্যের সঙ্গে সমস্যা মোকাবিলা করা উচিত এবং চিকিৎসকের পরামর্শ নিয়ে চলা উচিত।,গর্ভাবস্থায় প্রথম তিন ভারি কাজ না করাই ভালো এবং প্রথম তিন মাস শুধু ভিটামিন ফলিক এসিড খাওয়া যেতে পারে। 
সঙ্গে অবশ্য একটু বিশ্রামে থাকতে হবে। পুষ্টিকর খাবার খেতে হবে।,৮ থেকে ১০ ঘণ্টা ঘুমানো সবচেয়ে ভালো।  মনটাকে প্রফুল্ল রাখতে হবে, সঙ্গে প্রোটিনযুক্ত খাবার খেতে হবে।,এ সময় পরিবারের অন্য মানুষজনকে অবশ্যই সহায়তা করতে হবে। সাহস যোগাতে হবে পারিবারিক সামাজিকভাবে সবাই যদি সহায়তা করে তাহলেই সুস্থ শিশুর জন্ম হবে। মনে রাখতে হবে আজকের শিশু আগামী দিনের ভবিষ্যৎ।,লেখক: সহকারী পরিচালক, ২৫০ শয্যাবিশিষ্ট টিবি হাসপাতাল।,"
স্বামী-স্ত্রীর রক্তের গ্রুপ এক হলে সন্তানের কী ঝুঁকি?,"খুবই সাধারণ একটা প্রশ্নের মুখোমুখি হই আমরা রোগীদের কাছ থেকে। সাধারণ মানুষের মনেও এ প্রশ্নটা আছে যে, এটি কি আসলেই কোনো সমস্যা কী না?,এ বিষয়ে বিস্তারিত জানিয়েছেন মেডিকেল কলেজ ফর উইমেন অ্যান্ড হসপিটালের সহযোগী অধ্যাপক ডা. শিল্পী সাহা।,রক্তের গ্রুপ নির্ভর করে দুটি ফ্যাক্টরের ওপর। একটি হলো ABO ফ্যাক্টর, আরেকটি হচ্ছে জয ফ্যাক্টর। এদের ওপর ভিত্তি করেই আমাদের রক্তের গ্রুপ নির্ধারিত হয়। ABO ফ্যাক্টরের জন্য আমাদের রক্তের গ্রুপ A, B, AB, O এরকম হয়। অন্যদিকে জয ফ্যাক্টরের জন্য নেগেটিভ বা পজিটিভ হয়। স্বামী-স্ত্রী দুজনেরই রক্তের গ্রুপ এক হলে বাচ্চার ওপর এর কম প্রভাবই পড়বে না। অর্থাৎ, বাচ্চার কোনো ধরনের ক্ষতি কিংবা ঝুঁকির আশঙ্কা নেই।,* ব্লাড গ্রুপ সম্পর্কিত কিছু তথ্য,মায়ের যদি নেগেটিভ (ধরে নেই A negative বা অন্য যে কোনো নেগেটিভ) রক্তের গ্রুপ হয়, আর বাবার যদি পজিটিভ (A positive অথবা অন্য যে কোনো পজিটিভ) হয়, সেই ক্ষেত্রে বাচ্চা কনসিভ করার সঙ্গে সঙ্গে ডাক্তারকে জানিয়ে রাখতে হবে বিষয়টি। কারণ, এ ক্ষেত্রে নেগেটিভ পজিটিভ ব্লাড গ্রুপের কারণে বাচ্চার ওপর একটি খারাপ প্রভাব পড়ে। এই ক্ষেত্রও ভয়ের খুব বেশি কারণ নেই। কারণ, এর ক্ষতিকর প্রভাবে বাধা দেওয়ার জন্য একটি ইনজেকশন যেটি ডেলিভারির ৭২ ঘণ্টার মধ্যে দিতে হয়। মিসক্যারিজ কিংবা গর্ভাবস্থায় রক্তপাত হলেও ৭২ ঘণ্টার মধ্যে এ ইনজেকশন নিলে ওই প্রেগনেন্সিতে কিংবা পরবর্তী প্রেগনেন্সিতে বাচ্চার ওপর আর কোনো খারাপ প্রভাব পড়বে না।,অন্যদিকে স্বামী-স্ত্রীর রক্তের গ্রুপ এক হলে কোনো সমস্যাই নেই। তাই গর্ভধারণের পূর্বে কিংবা গর্ভধারণের সময় স্বামী ও স্ত্রী-উভয়েরই রক্তের গ্রুপ জানা জরুরি।, ,"
গলার স্বর বসে গেলে কী করবেন?,"গলার স্বরের পরিবর্তন বা গলা বসে যাওয়ার সমস্যা নিয়ে প্রায় রোগী চিকিৎসকের শরণাপন্ন হয়ে থাকেন। বিশেষ করে শীতকালে এ সমস্যা অনেকের ক্ষেত্রেই দেখা যায়। আমাদের স্বরযন্ত্রের গঠন প্রকৃতি আর কার্য প্রণালি বেশ জটিল। ল্যারিংস বা স্বরযন্ত্রের মাঝ বরাবর থাকে ভোকাল কর্ড, যার আবার দুটি অংশ আছে, সে ভোকাল কর্ডের সমন্বিত নাড়াচাড়া এবং সে সঙ্গে জিহ্বা, মুখের মাংসপেশি, খাদ্যনালির অংশ বিশেষসহ আরও অনেক অঙ্গ-প্রতঙ্গের সহযোগিতায় আমরা কথা বলার কাজটি করি।,এ বিষয়ে বিস্তারিত জানিয়েছেন ঢাকা মেডিকেল কলেজের মেডিসিন বিভাগের সহযোগী অধ্যাপক ডা. শাহনূর শারমিন।,এর মধ্যে ল্যারিংস আর ভোকাল কর্ডের গুরুত্বই সবচেয়ে বেশি। অনেক উঁচু গলায় কথা বললে গলার স্বর ভেঙে যেতে পারে, আবার ঠান্ডায়ও গলার স্বর পরিবর্তন হয়। তাই, এ শীতে স্বরযন্ত্রের প্রদাহ বা ল্যারিনজাইটিসের কারণেই গলার স্বর বসে যাওয়ার সমস্যা সবচেয়ে বেশি দেখা যায়। সঙ্গে কফ, ঠান্ডা বা গলাব্যথা থাকতে পারে। ল্যারিনজাইটিস হলে অবশ্য ভয়ের কারণ নেই খুব একটা, এর প্রধান চিকিৎসাই হচ্ছে কথা না বলা, যার ফলে স্বরযন্ত্র বিশ্রাম পায় এবং তাড়াতাড়ি আরাম পাওয়া যায়। ঠান্ডা, ধুলাবালি এড়িয়ে চলা, হালকা গরম পানি দিয়ে গড়গড়া করা, আদা, লবঙ্গ ইত্যাদি খেলেও কণ্ঠস্বর ধীরে ধীরে ঠিক হয়ে আসে।,এ ছাড়া চিকিৎসকের পরামর্শক্রমে এন্টিহিস্টামিন বা এন্টিবায়োটিক জাতীয় ওষুধের প্রয়োজনও হতে পারে। যারা পেশাগত বা ব্যক্তিগত কারণে কথা বেশি বলেন যেমন, শিক্ষক, চিকিৎসক, গায়ক, ক্যানভাসার, এদের ক্ষেত্রেও গলার স্বরের সমস্যা দেখা দিতে পারে, ক্রমাগত কথা বলার কারণে স্বরযন্ত্রে দীর্ঘমেয়াদি সমস্যা হয়, যাকে বলা হয় ক্রনিক ল্যারিনজাইটিস। কখনো কখনো ভোকাল কর্ডে পলিপ, নডিউল বা টিউমার হতে পারে, এ ক্ষেত্রে প্রাথমিক পর্যায়ে তেমন কোনো ব্যথা বা অসুবিধা থাকে না, শুধু গলার স্বর বসে যায়, যা সময়ের সঙ্গে বেড়ে যেতে পারে, সঙ্গে শ্বাসকষ্টও হতে পারে।,আবার মারাত্মক কিছু কারণেও হতে পারে গলার স্বরের পরিবর্তন। বিশেষ করে স্বরযন্ত্র বা শ্বাসনালির ক্যানসারজাতীয় সমস্যা হলেও গলার স্বর বসে যায়, তাই কারও ক্ষেত্রে যদি গলার স্বরের সমস্যা চার থেকে ছয় সপ্তাহের বেশি হয়ে যায়, সঙ্গে কাশি, কফ বা গলা দিয়ে রক্ত পড়ার সমস্যা থাকে, ওজন কমার লক্ষণ দেখা দেয়, শ্বাসকষ্ট থাকে বা ধূমপানের ইতিহাস থাকে, তাহলে অবশ্যই চিকিৎসকের পরামর্শ নেওয়া দরকার। আরও কিছু কারণেও গলার স্বরের পরিবর্তন হতে পারে। যেমন, থাইরয়েড হরমোনের অভাবে বা হাইপোথাইরয়েডিজম রোগে গলার স্বর ফ্যাসফ্যাসে হতে পারে, অ্যাসিড রিফ্লাক্সের সমস্যা থাকলেও গলার স্বর পরিবর্তন হতে পারে।,কিছু ক্ষেত্রে ভোকাল কর্ডের যে নার্ভ রয়েছে, রিকারেন্ট ল্যারিঞ্জিয়াল নার্ভ নামে, সে নার্ভ বিকল হলেও গলার স্বর একদম বসে যেতে পারে বা পরিবর্তন হয়ে যেতে পারে। গলা ভেঙে যাওয়ার সমস্যাকে আমরা অধিকাংশ সময় খুব একটা পাত্তা দেই না, কিন্তু এর পেছনে মারাত্মক কোনো কারণ থাকাও অসম্ভব নয়। তাই প্রয়োজনে চিকিৎসকের শরণাপন্ন হতে হবে। সঠিকভাবে পরীক্ষা-নিরীক্ষা করে কারণ উদ্ঘাটন করে সময়মতো চিকিৎসা নেওয়া জরুরি। আবার স্বরযন্ত্রের যত্ন নেওয়াও দরকার, উঁচু গলায় কথা কম বলা, ধূমপান বা মদ্যপান না করা, পান-সুপারি বা জর্দা কম খাওয়া, অতিরিক্ত গরম বা ঝাল খাবার না খাওয়া এবং এখন শীতের শুষ্ক আবহাওয়ায় ঠান্ডা বা ধুলাবালি থেকে বাঁচতে, কোভিড ভাইরাস থেকে রক্ষা পেতে অবশ্যই, মাস্ক ব্যবহার করা জরুরি।, ,"
নিশ্বাস বলবে আপনার স্বাস্থ্যের কথা,"মানুষের শ্বাস-প্রশ্বাস তার স্বাস্থ্য সম্পর্কে একটি ধারণা দিয়ে থাকে। যদি কেউ ঘুমের সময় নাক ডাকে বা মুখ খুলে অর্থাৎ হা করে ঘুমায় তাহলে মুখের অভ্যন্তর ভাগ শুষ্ক হয়ে যাবে। এর ফলে ব্যাকটেরিয়া মুখে বংশ বৃদ্ধি করে থাকে। দাঁতের ফাঁকে খাদ্যকণা থাকলে তা ব্যাকটেরিয়ার বংশ বৃদ্ধিতে সহায়তা করে থাকে। মুখ হাঁ করে ঘুমালে পেরিওডন্টাল তথা মাড়ির রোগ দেখা দিতে পারে। কেউ যদি উপুড় হয়ে ঘুমায় তাহলে নাক ডাকার আশঙ্কা রয়েছে। তাই একপাশ হয়ে ঘুমালে সমস্যার সমাধান হতে পারে। রাতে ঘুমানোর আগে ব্রাশ ও ফ্লস করে ঘুমাবেন।,* নিশ্বাসের সঙ্গে ধাতব গন্ধ : মাড়ির নিচে ব্যাকটেরিয়া বংশ বিস্তার করছে এবং প্রদাহ সৃষ্টি করতে পারে। শুধু তাই নয়, সংক্রমণ পর্যন্ত হতে পারে। ধূমপান ত্যাগ করার পাশাপাশি নিয়মিত ব্রাশ ও ফ্লস করুন।,* নিশ্বাসের সঙ্গে টক গন্ধ : নিশ্বাসের সঙ্গে টক গন্ধ এবং সামান্য খাবার বা তরল ওপরের দিকে উঠে আসে তবে বুঝতে হবে পাকস্থলী থেকে এসিড উলটা পথে গলা হয়ে মুখে চলে আসছে, যা ডাক্তারি ভাষায় অ্যাসিড রিগারজিটেশন বলা হয়। এ অ্যাসিড গলা এবং মুখের অভ্যন্তরে ক্ষতি করতে পারে।,* নিশ্বাসের সঙ্গে ফলের গন্ধ : যদি আপনার নিশ্বাস হয় ফ্রুটি ব্রেথ অর্থাৎ ফলের মতো গন্ধ পাওয়া যায় তবে বোঝা যায় শরীর জ্বালানি হিসাবে সুগারের পরিবর্তে ফ্যাট বা চর্বি ব্যবহার করছে। এর অর্থ আপনার শরীরে ইনসুলিন হরমোনের পরিমাণ কম আছে বা কমে যাচ্ছে। এ ক্ষেত্রে ডাক্তারের পরামর্শ গ্রহণ করা প্রয়োজন।,লেখক : মুখ ও দন্তরোগ বিশেষজ্ঞ, ইমপ্রেস ডেন্টাল কেয়ার, মিরপুর-১৪, ঢাকা।,"
"শীতে কোষ্ঠকাঠিন্য বাড়ে কেন, কী করবেন?","শীতে পানি পিপাসা কম লাগে। তাই শীতের শুরু ও শেষের সময়ে ডিহাইড্রেশনের সমস্যা বেশি দেখা দেয়। ,ঠাণ্ডা আবহাওয়ায় পানি পানের প্রবণতা কমে যায়। তাই কোষ্ঠকাঠিন্যের সমস্যাও দেখা দেয়। এ সময়টায় বেশি করে পানি পান করতে হবে। ,যাদের সারা বছর সমস্যা হয় না, তাদেরও শীতে কোষ্ঠকাঠিন্যের সমস্যা দেখা দিতে পারে। ,এ বিষয়ে বিস্তারিত জানিয়েছেন জালালাবাদ রাগীব-রাবেয়া মেডিকেল কলেজের বিভাগীয় প্রধান ও উপাধ্যক্ষ অধ্যাপক ডা. একেএম দাউদ।  ,কোষ্ঠকাঠিন্য হলে পেট পরিষ্কার হয় না। ফলে গ্যাসের সমস্যা লেগেই থাকে। দীর্ঘদিন কোষ্ঠকাঠিন্যে ভুগলে সেখান থেকে কোলন ক্যান্সারও হতে পারে।,তাই এ সময় জীবনযাপন সবারই সচেতন থাকা দরকার। ,আসুন জেনে নিই এ সময় কোষ্ঠকাঠিন্য রোধে কী করবেন-,
১. সকালে খালি পেটে কিংবা রাতে ঘুমোতে যাওয়ার আগে পানিতে ভিজিয়ে ইসবগুলের ভুসি খেতে পারেন। পানিতে ভিজিয়ে সামান্য চিনি বা মিসরি মিশিয়ে নিতে পারেন। দুধের সঙ্গেও এটি খেতে পারেন।,২. সকালের নাস্তায় বা রাতে খই খেতে পারেন। খই দুধ অথবা টকদই দিয়ে খাওয়া যায়। খইয়ের মধ্যে প্রচুর পরিমাণ ফাইবার থাকায় এটি পেট পরিষ্কার করতে ভূমিকা রাখে। এ ছাড়া টকদইয়ের মধ্যে থাকা প্রোবায়োটিক হজমে সাহায্য করে। ,৩. শীতেও পর্যাপ্ত পরিমাণে পানি খেতে হবে। দিনের শুরুতে হালকা গরম পানিতে লেবু মিশিয়ে খান। এতেও উপকার পাবেন। সেই সঙ্গে নিয়মিত হাঁটুন। শরীরে পানির ঘাটতি পূরণে তরল জাতীয় খাবার খান। ,৪. একটি বড় এলাচ এক কাপ গরম দুধে সারা রাত ভিজিয়ে রেখে দিন। সকালে ঘুম থেকে উঠে এই এলাচটি থেঁতো করে দুধের সঙ্গেই খেয়ে ফেলুন। কোষ্ঠকাঠিন্যের সমস্যা দূর হবে।  ,৫. বাঁ দিকে পাশ ফিরে ঘুমোলেও কোষ্ঠকাঠিন্যের সমস্যা কমে।,৬. কোষ্ঠকাঠিন্য সমস্যায় প্রতিদিন পাকা পেঁপে, আপেল খেতে পারেন। এ ছাড়া প্রচুর পরিমাণ শাকসবজি, ডাল খেতে পারেন। ,৭. পেট পরিষ্কারের জন্য পর্যাপ্ত ঘুম দরকার। ঘুম ভালো হলেই অনেক সমস্যার সমাধান হয়। , ,"
ফ্যাশন কুইন দিপীকার ওয়্যারড্রব,"২৫ জানুয়ারি মুক্তি পাচ্ছে দিপীকা পাড়ুকোনের মারদাঙ্গা ছবি পাঠান। শাহরুখ খান আর জন আব্রাহামকে নিয়ে এক ড্যাশিং চরিত্রে দেখা যাবে এ বলিউড তারকাকে। ,ফ্যাশন দুনিয়ার সবচেয়ে আলোচিত পোশাক বিকিনি পরা দিপিকার সমালোচনায় ইতোমধ্যেই তোলপাড় মুম্বাই ফিল্ম ইন্ডাস্ট্রি। সনাতন সংস্কৃতি ও হিন্দু জনগোষ্ঠীকে অপমান করার অভিযোগ তোলা হয়েছে দিপীকার বিরুদ্ধে। ,যা হোক, এ কথা ভুলে গেলে চলবে না-‘ফ্যাশন কুইন’ হিসাবে নিজেকে এরইমধ্যে প্রতিষ্ঠিত করেছেন দিপীকা পাড়ুকোন। কেউ আবার তাকে বলেন বলিউড কুইন, সেটাও তার ফ্যাশনবৈচিত্র্যের কারণেই। ,কোন পোশাকে তাকে মানায় না- সেটাই খুঁজে পাচ্ছেন না তার সমালোচকরা। তবে মাঝেমধ্যেই সাহসী লুকে ধরা দেন তিনি, তখনই হন সমালোচিত। যেমনটি হয়েছেন পাঠানের ক্ষেত্রে।,ভারতীয় কিংবা পশ্চিমা যে পোশাকই হোক না কেন, রুচিবোধের সঙ্গে তিনি তৈরি করেন নিজস্ব স্টাইল। মসৃণ খোঁপায় মোড়ানো চুল নিয়ে ব্লেজারের সঙ্গে গলায় ব্যবহার করেছেন নেকলেস, সঙ্গে রেখেছেন ব্লেজারম্যাচিং পেন্সিল হিল। ,২০২১ সালে ইনস্টাগ্রামে পোস্ট করা ওই ছবি ভাইরাল হয়ে গিয়েছিল। পোস্ট করার দুই ঘণ্টার মধ্যে পোস্টটি পৌঁছে গিয়েছিল ১০ লাখ মানুষের কাছে। বয়ে গেছে রিঅ্যাক্ট আর কমেন্টের বন্যা। অথচ তেমন বিশেষ কিছুই না। গাঢ় নীল রঙের ব্লেজারের সঙ্গে পরেছিলেন আকাশি নীল রঙের স্লিভলেস লং টপস। ,এক সাক্ষাৎকারে দিপীকা বলেন, ‘একজন ফ্যাশন ডিজাইনার হিসাবে বলতে পারি, পোশাকের ওপর আমার ব্যক্তিত্ব ও গুরুত্ব বাড়ে। এমনকি সেটা আমি নিজেও অনুভব করি।’ তিনি জানান, ঐতিহ্যবাহী পোশাকের মধ্যে শাড়ি তার প্রিয় হলেও সাধারণত ক্যাজুয়াল পোশাক (জিনস, কুর্তা) পরতে পছন্দ করেন এই অভিনেত্রী। ,সব্যসাচীর প্রায় সব শাড়ির কালেকশন রেখেছেন তিনি। ফ্যাশনে যখন তার রুচির কথা আসে, সেখানেও তিনি অনন্যা। আক্ষরিক অর্থে এমন কোনো পোশাক নেই যা অভিনেত্রী নিজের সঙ্গে মানানসই করিয়ে নিতে পারেন না। আবার কিছু পোশাক এমনও হয় যা শুধু তিনিই পরতে পারেন। দীপিকা পাড়ুকোনের কিছু প্রিয় পোশাক আছে, সেগুলো ছাড়া এক পাও চলেন না তিনি। এ তারকা যখনই বাইরে বের হন, শুরু হয় তার পোশাক নিয়ে আলোচনা। ,রেডকার্পেট কিংবা এয়ারপোর্ট লুক, সব লুকেই বাজিমাত করেন দীপিকা তিনি। খেয়ালে রাখেন মৌসুম বা প্রকৃতিকেও। সে প্রস্তুতি হিসাবে তার কাছে আছে নানা ধরের উজ্জ্বল রঙের ড্রেস। শুধু নিউট্রাল সেট তার সংগ্রহে নেই। হলুদ, কালার-ব্লকড নীল এবং মাথা থেকে পা পর্যন্ত লাল রঙের আউটফিট আছে। তার ওয়্যারড্রবে আছে নানা ধরনের জ্যাকেটও। অনেকেই মনে করেন, হোয়াইট শার্ট হয়তো শুধু বোরিং অফিস মিটিংয়েই পরা যায়। ,ফরমাল আউটফিট ছাড়া আর কোনো কিছুতেই ফিট নয় এ সাদা শার্ট। কিন্তু এ কথা যে কতটা ভুল, তা প্রমাণ করে দিয়েছেন এ অভিনেত্রী। দীপিকা ওভারসাইজড সাদা টিশার্টের সঙ্গে স্টাইলিং করেছেন। শার্টের উপরে কর্সেট পরেছেন। এ ইনভার্টেড ড্রেসিং তার লুককে সম্পূর্ণ বদলে দিয়েছে। ,আর দীপিকাকেও দেখতে লেগেছে ডানাকাটা পরীর মতো। আর এ পরীকেই ভারতীয় প্রথম ব্র্যান্ড অ্যাম্বাসেডর বানিয়ে রেখেছে আন্তর্জাতিক খ্যাতিমান ফ্যাশন ব্র্যান্ড লুই ভিটন।,"
ভাপা পিঠা বানাবেন যেভাবে,"যা লাগবে : চালের গুঁড়া (চিনি গুঁড়া চাল) এক কেজি, আতপ চালের গুঁড়া আধা কেজি, তরল দুধ আধা লিটার, খেজুর গুড় এক কেজি, নারিকেল কোরা পরিমাণমতো।,যেভাবে করবেন : চালের গুঁড়ার সঙ্গে লবণ ও দুধ অল্প অল্প করে দিয়ে মিশিয়ে এ মিশ্রণ চালনি দিয়ে চেলে নিতে হবে। একটি ছোট বাটিতে প্রথমে গুঁড়া এরপর গুড় ও নারিকেল দিয়ে তার ওপর চালের গুঁড়া দিয়ে ঢেকে দিতে হবে। পাতলা কাপড় দিয়ে ঢেকে ভাপ দিতে হবে দুই মিনিট। এর পর পিঠা নামিয়ে পরিবেশন করতে হবে।
 ,"
রঙিন চুলের যত্ন,"নারীর সৌন্দর্যের অনেকাংশজুড়ে থাকে চুল। কারও পছন্দ লম্বা চুল আবার কারও পছন্দ নান্দনিক কাটিংয়ের নির্দিষ্ট কোনো ধরন। তবে যেভাবে সাজিয়ে তুলুন আপনার চুল, নিজেকে আলাদা দেখতেই ভালোবাসেন সবাই। সেদিক থেকে চুলে কালার করা বিষয় বর্তমান সময়ে ট্রেন্ডিংয়ের একটি অংশ। ,একটি রং কিংবা ভিন্ন আরও দু-চারটি রঙে রাঙিয়ে তোলেন রমণীরা। অন্যদিকে চুলের এসব ভিন্নতার কারণে সম্মুখীন হতে হয় রুক্ষতার। আগা ফাটা কিংবা চুল পড়ার মতো বিভিন্ন সমস্যার। ,তাই কালার করেও কীভাবে আপনি চুলকে রাখতে পারবেন সুস্থ আর প্রাণবন্ত। জানিয়েছেন জারা’স বিউটি লাউঞ্জ অ্যান্ড ফিটনেস সেন্টারের বিউটি কনসালটেন্ট অ্যান্ড সিইও-ফারহানা রুমি,চুলের ক্ষেত্রে স্বাভাবিকভাবেই যত্ন আবশ্যক। আর তা যদি হয় কালার করা চুলে, তবে সেই ক্ষেত্রে বাড়তি কিছু যত্ন যুক্ত করতে হবে আপনার প্রতিদিনের রুটিনে। আর এ তালিকাতে সবার আগে আসে তেলের বিষয়টি। সপ্তাহে অন্তত তিন থেকে চার দিন চুলে তেল দিতে হবে। ,এ ক্ষেত্রে ভিটামিন ‘ই’ ক্যাপসুলের সঙ্গে এক টেবিল চামচ নারিকেল তেল, এক টেবিল চামচ ক্যাসটার ওয়েল ভালো করে মিশিয়ে চুলে ম্যাসাজ করতে হবে। গোড়ায় যাতে সম্পূর্ণ তেল যায় সেদিকে লক্ষ রাখতে হবে। তেল অন্তত পাঁচ থেকে ছয় ঘণ্টা চুলে রাখার পরই শ্যাম্পু করে নিতে হবে। ,কালার করা চুলের জন্য আলাদা কালার প্রোটেকটিং শ্যাম্পু এবং কন্ডিশনার বাজারে পেয়ে যাবেন, সঙ্গে সিরামও। চেষ্টা করবেন একই কোম্পানির সবকিছু ব্যবহার করতে।,তবে শীতের এ সময়ে সবচেয়ে বেশি ধুলাবালি থাকে বাতাসে। তাই চুলের মধ্যে ধুলাবালি আটকে চুল কোমলতা হারায়। কমপক্ষে একদিন পরপর শ্যাম্পু করে অবশ্যই কন্ডিশনার করে নিতে হবে। ,এ ছাড়া অন্যান্য যে কোনো চুলের ট্রিমেন্টের জন্য অবশ্যই বিউটি কনসালন্টে অথবা বিউটি পার্লারে যেতে হবে; যেখানে চুলের লিপিডিয়াম ট্রিটমেন্টও করে নিতে পারেন চুলের যত্নে। এর বাইরে কালার করা চুলে প্যাক ব্যবহার করতে পারেন। এ প্যাকটিতে একই ব্র্যান্ডের হেয়ার প্যাক চুলে কমপক্ষে দশ মিনিট রেখে এরপর টাওয়াল ড্রাই করে চুলে একই ব্র্যান্ডের শ্যাম্পু করে নিতে হবে। এতে আপনার কালার করা চুল থাকবে উজ্জ্বল আর ঝলমলে।,"
দুধ চিতই,"যা লাগবে: চালের গুঁড়া দুই কাপ, খেজুরের গুড় দুই কাপ, লবণ সামান্য, দুধ এক লিটার, নারিকেল কোরা এক কাপ।,যেভাবে করবেন : চালের গুঁড়ার ভেতরে লবণ ও হালকা গরম পানি দিয়ে গোলা তৈরি করে তিন ঘণ্টা রেখে দিতে হবে। মাটির ছাঁচ গরম করে তাতে পিঠাগুলো বানাতে হবে। অন্য একটা পাত্রে গুড়ের সঙ্গে পানি দিয়ে জ্বাল দিয়ে রস বানাতে হবে। ,রস হালকা ঠান্ডা অবস্থায় দুধ দিয়ে মিশিয়ে নিতে হবে, গরম পিঠা ও দুধ গুড়ের রসে দিয়ে চার-পাঁচ ঘণ্টা ভিজিয়ে রেখে পরিবেশন করতে হবে।
 ,"
ঠোঁটের চামড়া কেন ওঠে?,"শীতকালে ত্বক শুষ্ক থাকে। হাত পায়ের চামড়ায় ফাটল দেখা দেয়। ঠোঁটের চামড়াও ফেটে যায়। এর পেছনে নানা কারণ থাকতে পারে।  ,পানিশূন্যতা,শুষ্ক ঠোঁটের সমস্যার অন্যতম কারণ দেহে পানির অভাব। যে কারণে ঠোঁটের চামড়া শুষ্ক হয়ে উঠে গেলেও সেই তুলনায় দ্রুত গজাতে পারে না। একই সঙ্গে পানিশূন্যতার অন্যান্য লক্ষণও দেখা দেবে।,তবে এই সমস্যার সহজ সমাধান হল সারাদিন ধরে পর্যাপ্ত পানি পান করা।,পুষ্টির অভাব,পুষ্টির অভাবে শরীরে নানা জটিলা দেখা দেয়। ক্যালিফোর্নিয়ার পুষ্টিবিদ আমান্দিপ কালসি বলেছেন, শক্তির মাত্রা, মস্তিষ্কের ক্ষমতা, রোগ প্রতিরোধ ক্ষমতা, দৃষ্টিশক্তি, হজম প্রক্রিয়া, স্নায়ূর কার্যকলাপ, হরমোন উৎপাদন, পেশির টানটান ভাব ও হৃদযন্ত্রের স্বাস্থ্য- এসবের জন্য প্রয়োজন ভিটামিন বি।,ভিটামিন বি টুয়েলভ কোষের বৃদ্ধি ও সেরে ওঠাতে বিশেষভাবে প্রয়োজন। এই ভিটামিনের অপর্যাপ্ততায় মুখে শুষ্কভাব তৈরি হতে পারে।,বি ভিটামিন দেহ বেশি সময় ধরে রাখতে পারে না। তাই প্রতিদিনের খাবারের মাধ্যমে এই ভিটামিনের চাহিদা পূরণের প্রয়োজন পড়ে।,বেশি সময় সূর্যালোকে থাকা ,গরমের মধ্যে ঠোঁটের সমস্যা বাড়ার অন্যতম কারণ হতে পারে সূর্যের আলো। রোদপোড়া শুধু দেহে নয় মুখেও হতে পারে। আর দেহের অন্যান্য অংশের চাইতে মুখে রোদ পড়েও বেশি।,নিউইয়র্কের চর্মরোগ বিশেষজ্ঞ ডা. নাসবাউম রিয়েলসিম্পল ডটকমে প্রকাশিত প্রতিবেদনে বলেন, সূর্যের অতিবেগুনি রশ্মির সংস্পর্শে ঠোঁটের চামড়া ওঠা, রং পরিবর্তন, প্রদাহ ইত্যাদি দেখা দিতে পারে। তাই ৩০ বা এর বেশি মাত্রায় এসপিএফ সমৃদ্ধ লিপবাম ব্যবহার করতে হবে।,লিপবামে আসক্তি,লিপবাম ঠোঁট আর্দ্র রাখে-এমনটাই ধারনা সবার। কিন্তু লিপবাম ঠোঁট আদ্র রাখার পরিবর্তে উল্টো শুষ্ক করে দিতে পারে। এর কারণ হল লিপবামে থাকা উপাদান।,এই বিষয়ে নিউ ইয়র্কয়ের চর্মরোগ বিশেষজ্ঞ মার্নি নাসবাউম বলেন, কিছু লিপবামে শুধু ‘হিউম্যাট্যান্টস’ উপাদান থাকে, যা সঙ্গে সঙ্গে আর্দ্রতা দেয়। তবে আর্দ্রতা ধরে রাখতে পারে না।,রিয়েলসিম্পল ডটকমে প্রকাশিত প্রতিবেদনে তিনি আরও বলেন, হায়ালুরনিক অ্যাসিড এবং গ্লিসারিন বাতাস থেকে পানি শুষে ঠোঁট আর্দ্র রাখে। তবে পেট্রোলিয়াম, বিওয়াক্স, শিয়া বাটার, নারিকেল তেল বা স্কোয়েলিন- এই ধরনের ‘অকুলসিভ’ বা আর্দ্রতা আটকে রাখার উপাদান লিপবামে না থাকলে, দ্রুতই ঠোঁট শুষ্ক হয়ে যায়। ফলে বার বার লিপবাম ব্যবহার করতে হয়।,তাই লিপবাম কেনার সময় এসব উপাদানের দিকে নজর দিতে হবে। পড়তে হবে লেবেল। আর বার বার লিপবাম ব্যবহার করার প্রয়োজন পড়লে সেটা পরিবর্তন করার পরামর্শ দেন এই চিকিৎসক।
 ,"
"যেসব লক্ষণে বুঝবেন থাইরয়েড, চিকিৎসা  "," বাংলাদেশ পৃথিবীর অন্যতম দেশ যেখানে অসংখ্য মানুষ থাইরয়েড গ্রন্থি ও থাইরয়েড হরমোনজনিত সমস্যা নিয়ে বসবাস করছে। এটি দুই ধরণের। হাইপোথাইরয়ডিজম ও হাইপারথাইরয়ডিজম। , এ বিষয়ে বিস্তারিত জানিয়েছেন বঙ্গবন্ধু শেখ মুজিব মেডিকেল বিশ্ববিদ্যালয়ের এন্ডোক্রাইনোলজি বিভাগের সহযোগী অধ্যাপক  ডা. শাহজাদা সেলিম। ,হাইপোথাইরয়ডিজম মূলত তিনটি কারণে দেখা যায়। এক. সদ্যোজাত শিশুদের মধ্যে থাইরয়েড গ্ল্যান্ড তৈরি না হলে কনজেনিটাল হাইপোথাইরয়ডিজম দেখা যায়। দুই. থাইরয়েড গ্ল্যান্ডের বিরুদ্ধে অ্যান্টিবডি সক্রিয় হলে, থাইরয়েড গ্ল্যান্ড খারাপ হয়ে যায়। তখন থাইরয়েড গ্ল্যান্ড কাজ করে না। এটা অটোইমিউন হাইপোথাইরয়ডিজম। তিন. অপারেশনের কারণে থাইরয়েড গ্ল্যান্ড বাদ দিতে হলে বা ‘রে’ দেওয়ার কারণে থাইরয়েড নষ্ট হয়ে গেলে হাইপোথাইরয়ডিজম হতে পারে। ,আর শরীরে অ্যান্টিবডি অতিরিক্ত মাত্রায় থাইরয়েড গ্ল্যান্ডকে স্টিমুলেট করলে হাইপারথাইরয়ডিজমের সমস্যা দেখা যায়। চূড়ান্ত পর্যায়ের পর ওষুধের ডোজ বেশি হলে, তার থেকে হাইপারথাইরয়ডিজম হতে পারে। থাইরয়ডাইটিস বা রক্তে ইনফেকশন হলে থাইরয়েড হরমোনের মাত্রা বেড়ে যায়। যেসব অঞ্চলে আয়োডিনের অভাব রয়েছে, সেখানে আয়োডিনের অভাবজনিত কারণে হাইপোথাইরয়ডিজম দেখা যায়।,* হাইপোথাইরয়ডিজমে যে লক্ষণগুলো দেখা যায়,ভালো না লাগা ও সঙ্গে লেথার্জিক ভাব, ত্বক খসখসে হয়ে যায়, পা অল্প ফুলে যায়, খিদে ভাব কমে যায়, চুল পড়তে শুরু করে, ওজন অল্প বেড়ে যায় (৫-৬ কিলোগ্রাম), স্মৃতিশক্তি কমে যায়, খিটখিটে ভাব, কনস্টিপেশনের সমস্যা হয়, ব্লাড প্রেশার বাড়তে পারে, বন্ধ্যাত্বর সমস্যা হতে পারে, প্রেগনেন্সির সময় অ্যাবরশন হতে পারে, কনজেনিটাল হাইপোথাইরয়ডিজমে শিশুর ব্রেনের বিকাশ হয় না, শীতশীত ভাব দেখা যায়, পিরিয়ডে সমস্যা হতে পারে।,* হাইপারথাইরয়ডিজমে যে লক্ষণগুলো দেখা যায়,খিদে বেড়ে গেলেও ওজন কমতে থাকে, প্রচণ্ড গরম লাগে, বুক ধড়ফড় করে, মেজাজ খিটখিটে হয়ে পড়ে, পিরিয়ডের সমস্যা হয়, ত্বক কালো হয়ে যায়, হার্টের সমস্যা হতে পারে, ব্লাড প্রেশার বেড়ে যায়, হাড়ের ক্ষয় শুরু হয়, বেশি বয়সে অস্টিওপোরোসিস হতে পারে, চোখ ঠেলে বেরিয়ে আসে, বন্ধ্যাত্ব হতে পারে।,* চিকিৎসা,থাইরয়েডের সমস্যা নির্ধারণের জন্যে ব্লাড টেস্ট করা হয়। হাইপোথাইরয়ডিজমের চিকিৎসা ওষুধের মাধ্যমে করা হয়। হাইপারথাইরয়ডিজমের চিকিৎসায়ও ওষুধ দেওয়া হয়। তবে ওষুধে কাজ না করলে, তখন সার্জারি বা রেডিওঅ্যাক্টিভ আয়োডিন থেরাপির কথা ভাবা হয়। গয়টারের সমস্যা হলে ফোলা অংশ ম্যালিগনেন্ট কি না তা নির্ণয় করা হয়। FNAC টেস্ট করা হয়। ম্যালিগনেন্ট নির্ধারিত হলে এবং শুরুর দিকে ধরা পড়লে রেডিওঅ্যাক্টিভআয়োডিন পদ্ধতির মাধ্যমে থাইরয়েড ক্যানসার নিরাময় সম্ভব। আয়োডিনের অভাবজনিত কারণে থাইরয়েডের সমস্যা হলে আয়োডাইজড সল্ট খাওয়ার প্রয়োজন রয়েছে।,"
শীতে শিশুর বিশেষ যত্ন ,"এখন প্রচণ্ড শীত! এ নিম্ন তাপমাত্রায় রোগাক্রান্ত হয় বৃদ্ধ ও শিশুরা। আবহাওয়ার দ্রুত তারতম্যের সঙ্গে শিশুরা নিজেকে মানিয়ে নিতে অনেক সময়ই পারে না। তারা খুব স্পর্শকাতর। তাই অন্যান্য সময়ের তুলনায় শীতকাল শিশুদের জন্য বেশি কষ্টকর ও অসহনীয় হয়ে ওঠে। এ সময় জ্বর, পেট খারাপ বা ডায়রিয়া, সর্দি, কাশিসহ শ্বাসতন্ত্রের বিভিন্ন সমস্যাসহ নিউমোনিয়ায় পর্যন্ত ভুগতে দেখা দেয়। এ ছাড়া শীতে ইনফ্লুয়েঞ্জা এবং নানা ভাইরাল জ্বরও বেশি হয়। তাই শীতকালে শিশুদের একটু বাড়তি যত্ন প্রয়োজন।,এ বিষয় বিস্তারিত জানিয়েছেন ঢাকা শিশু হাসপাতালের সাবেক পরিচালক অধ্যাপক ডা. মনজুর হোসেন। ,** নবজাতক শিশুর যত্ন,শীতকালে নবজাতকের ক্ষেত্রে বিশেষ সতর্কতা অবলম্বন প্রয়োজন। কারণ নবজাতকের তাপ নিয়ন্ত্রণের ক্ষমতা খুবই কম, তাই অল্প শীতেই তারা কাবু হয়ে যায়। যে বাচ্চা পূর্ণ ৩৭ সপ্তাহ মাতৃগর্ভে কাটিয়ে জন্ম নিয়েছে তার ক্ষেত্রে জটিলতা কম। কিন্তু সময়ের আগেই জন্ম নেওয়া শিশুদের ক্ষেত্রে বিশেষ সতর্কতা প্রয়োজন। জন্মের আগে নবজাতক শিশু মায়ের পেটে উষ্ণ তাপমাত্রায় অবস্থান করে। এছাড়া শিশুর শরীরে তাপ নিয়ন্ত্রণ ব্যবস্থা তৈরি হতেও সময় লাগে। তাই ভূমিষ্ঠ হওয়ার পর শিশুকে উষ্ণ তাপমাত্রায় রাখতে হবে। যদি ঘরের তাপমাত্রা ২৫ ডিগ্রি সেলসিয়াস হয়, তবে সুতির কাপড় পরিয়ে কাঁথা দিয়ে মুড়ে রাখুন। এ মাত্রার নিচে হলে সোয়েটার ব্যবহার করতে পারেন।,* বাচ্চাকে দোলনায় বা আলাদা মশারির নিচে না রেখে মায়ের কোলঘেঁষে শোয়াবেন। এতে বাচ্চা উষ্ণ থাকবে, মায়ের সঙ্গে আন্তরিকতা বাড়বে ও বুকের দুধ খাওয়াতে সুবিধা হবে। বাচ্চাকে ঘনঘন বুকের দুধ খাওয়ান। দুধ খেতে হালকা ব্যায়াম হয় বলে শরীর নিজ থেকেই উত্তাপ তৈরি করে। এ ছাড়া বুকের দুধে রোগ প্রতিরোধ শক্তি থাকে। ফলে শিশু সহজে ঠান্ডা, কাশি ইত্যাদিতে আক্রান্ত হয় না।,* এ সময় বাইরের ঠান্ডা বাতাস থেকে বাঁচতে ঘরের দরজা-জানালা বন্ধ রেখে উষ্ণতা নিশ্চিত করতে পারেন। তবে ঘরে কয়লা ও তুষের আগুন রাখবেন না। এতে শিশুর ক্ষতি হয়।,* শিশুকে শীতকালে ঘরের বাইরে নেওয়া থেকে বিরত থাকুন। রোদে দিতে হলে জানালার পাশে বা ঘরের বারান্দা থেকে গায়ে রোদ লাগান।,* ঘরের মধ্যে কাপড় না শুকিয়ে ছাদে বা বারান্দায় শুকান।,* যদি পরিবারের কোনো সদস্যের বা কোনো আত্মীয়ের সর্দি, কাশি, ভাইরাল জ্বর ইত্যাদি থাকে, তবে শিশু ও মাকে তাদের থেকে দূরে রাখতে হবে।,* সপ্তাহে দু-তিন দিন ঈষদুষ্ণ পানি (৪৫ ডিগ্রি সেলসিয়াস) দিয়ে গোসল করান। গোসলের আগে ঘরের দরজা-জানালা লাগিয়ে নিন। গোসলের পর শিশুর গায়ে বেবি অয়েল বা ভ্যাসলিন ব্যবহার করুন।,* মনে রাখবেন, নবজাতক শিশুর সামান্য কাশি বা হাঁচিও কিন্তু সন্দেহজনক। তাই কাশি, শব্দ করে শ্বাস টানা, দুধ টেনে খেতে না পারা, শ্বাস নিতে কষ্ট বা পাঁজর নিশ্বাসের সঙ্গে দেবে যেতে থাকলে অতি দ্রুত চিকিৎসকের শরণাপন্ন হোন।,* শিশুকে রাতের বেলা ডায়াপার পরিয়ে শোয়ান। ডায়াপার ছয় ঘণ্টার বেশি কোনোভাবেই রাখা যাবে না। ডায়াপার থেকে র‌্যাশ হতে পারে, তাই আগে থেকে ভেসলিন বা জিঙ্কসমৃদ্ধ ক্রিম লাগিয়ে দিন।,* শীতে নবজাতককে অবশ্যই হাতমোজা, পা-মোজা ও কানটুপি পরাতে হবে। উল বা পশমে অ্যালার্জি হলে এগুলো পরিহার করে ভারী সুতির জামা পরান। সন্ধ্যার পর বাইরে না বের হলেই ভালো।,** দেড় মাস থেকে এক বছর বয়সি শিশুর যত্ন,* শিশুকে প্রয়োজন অনুযায়ী উষ্ণ রাখুন। ঠান্ডা পরিবেশে রাখতে হবে। তাই বলে, স্যাঁতসেঁতে ঘরেও তাকে রাখা ঠিক হবে না।,* বাচ্চাকে বুকের দুধ নিয়মিত খাওয়াতে হবে।,* ছয় মাসের বেশি হলে বুকের দুধের পাশাপাশি অন্য খাবার দিন। খিচুড়িতে ডিমের সাদা অংশ, লালশাক, পালংশাক অল্প করে দিতে পারেন। লেবুর রস দেবেন, কমলার রস খাওয়াবেন। এতে বাচ্চার রোগ প্রতিরোধক ক্ষমতা বাড়বে। ঠান্ডা খাবার পরিহার করুন।,* যেসব বাচ্চা হামাগুড়ি দেয়, দেখবেন তারা যেন ঠান্ডা মেঝেতে হামাগুড়ি না দেয়। তবে কার্পেট ব্যবহার না করাই ভালো। কারণ কার্পেটের রোয়া থেকে বা ধুলো থেকে অ্যালার্জি হয়। তাই মাদুর বা ম্যাট ব্যবহার করা ভালো।,* একদিন পর পর ঈষদুষ্ণ পানি দিয়ে গোসল করান। গোসলের পর বেবি লোশন লাগাবেন। তেলজাতীয় কিছু লাগাবেন না।,* বাচ্চাকে নরম কাপড়ের জুতা পরানোর অভ্যাস করুন ও শোয়ানোর সময় মোজা পরিয়ে নিন।,* মনে রাখবেন, এ বয়সি বাচ্চার রোগ প্রতিরোধ ক্ষমতা কম থাকে। তাই সর্দি, কাশি সহজেই লেগে যায়। বাচ্চাকে খুব জনবহুল স্থানে (মেলা, পিকনিক) না নিয়ে যাওয়াই ভালো।,** এক থেকে ছয় বছরের বয়সের শিশুর যত্ন,* এ বয়সে শিশুরা অনেক খেলাধুলা ও দৌড়াদৌড়ি করে থাকে। তাই খুব বেশি গরম ও ভারী কাপড় পরার প্রয়োজন হয় না। তবে সকালে স্কুলে যাওয়ার সময় ও বিকালে খেলতে যাওয়ার সময় পর্যন্ত উষ্ণতা নিশ্চিত করুন।,* বাচ্চাকে স্কুলে পাঠালে পরস্পরের মাধ্যমে শীতকালে কিছু সংক্রমণ রোগ ও ছোঁয়াচে চর্মরোগ বিস্তার লাভ করে। তাই শিশুর পরিষ্কার পরিচ্ছন্নতার প্রতি খেয়াল রাখুন। নিয়মিত লোশন লাগান যেন ত্বক শুষ্ক হয়ে না যায়। বাসি, বাজারের খোলা খাবার ও ঠান্ডা খাবার পরিহার করে গরম ও ঘরে তৈরি করা খাবার দিন এবং তাজা শাকসবজি, ফলমূল খাওয়ান।,* শীতকালীন শাকসবজি ও ফল বেশি করে খেতে দিন। করোনার সবচেয়ে বড় শিক্ষা স্বাস্থ্যবিধি যেমন হাত ধোওয়া ও মাস্ক পরা নিশ্চিত করুন।
 ,"
যেভাবে রাঁধবেন হাঁসের কাচ্চি ও কালাভুনা,"কাচ্চি বিরিয়ানি,যা লাগবে : বাসমতী চাল ১/২ কেজি, মাংস এক কেজি, টকদই ১ কাপ, গরম মসলা গুঁড়া দুই চা চামচ, জায়ফল-জয়ত্রী গুঁড়া আধা চা চামচ, গোলমরিচ গুঁড়া আধা চা চামচ, রসুন বাটা এক টেবিল চামচ, আদা বাটা দুই টেবিল চামচ, টমেটো কেচাপ এক টেবিল চামচ, কাঁচামরিচ বাটা এক টেবিল চামচ, পুদিনা পাতা বাটা এক টেবিল চামচ, শুকনামরিচ গুঁড়া এক চামচ, কেওড়াজল এক টেবিল চামচ, পেঁয়াজ বেরেস্তা আধা কাপ, শাহি জিরা এক চা চামচ, সাদা গোলমরিচ এক চা চামচ, দারুচিনি দুই টুকরা, এলাচ তিন-চারটি, জর্দার রং দুই চা চামচ, আলু আধা কেজি, ঘি আধা কাপ+চার ভাগের এক কাপ, আলুবোখারা আট-দশটি, গুঁড়াদুধ আধা কাপ, জায়ফল সামান্য, মালাই ১ টেবিল চামচ, কিশমিশ ১০-১২টি, মাওয়া আধা কাপ, বাদাম কুচি আধা কাপ, পোস্তবাটা এক টেবিল চামচ, লবণ স্বাদমতো, কাঁচামরিচ আট-দশটি।,যেভাবে করবেন : বিরিয়ানির চাল মিনিট ত্রিশেক আগে ভিজিয়ে রাখুন। একটি পরিষ্কার পাতিলে আড়াই লিটার পানি দিয়ে চুলায় বসান। এরপর এক চা চামচ শাহিজিরা, এক চা চামচ গোলমরিচ, দুই টুকরা দারুচিনি ও স্বাদমতো লবণ দিন। ভিজিয়ে রাখা চাল দিয়ে ৮০ শতাংশ সিদ্ধ করে মাড় ঝরিয়ে নিন। সেখান থেকে এক কাপ মাড় তুলে রাখুন। আধা কাপ ঘিয়ের সঙ্গে আলু জর্দার রং ও লবণ মেখে ভেজে নিন। এবার সেই ঘিয়ে মালাই, গুঁড়াদুধ, পোস্তবাটা ও এক কাপ মাড় ভালোভাবে মিশিয়ে নিন। হাঁসের মাংস লবণ মেখে ধুয়ে পানি ঝরিয়ে নিন। এবার বেরেস্তা-আদা-রসুন বাটা, টমেটো কেচাপ, টকদই, কাঁচামরিচ বাটা, পুদিনাপাতা, কেওড়াজল, আদা বাটা, সব গুঁড়া ও বাটা মসলা এবং পরিমাণমতো লবণ দিয়ে হাঁসের মাংস ম্যারিনেট করে রাখুন ঘণ্টা চারেক। যে হাঁড়িতে কাচ্চি রান্না করবেন তাতে মাংস দিয়ে ভাজা আলু, আলুবোখারা পাঁচ-ছয়টি কাঁচা মরিচ ছড়িয়ে দিতে হবে। এরপর তাতে অর্ধেক ভাত দিয়ে তার ওপর দুধের মিশ্রণ অর্ধেক ঢেলে দিন। এবার বাকি অর্ধেক ভাত দিয়ে ওপরে আটা দিয়ে রুটির কাইয়ের মতো করে ঢাকনার মুখ আটকে দিন। বেশি আঁচে ১০ মিনিট, মাঝারি আঁচে ১০ মিনিট এবং অল্প আঁচে এক ঘণ্টা রান্না করুন। চুলা বন্ধ করার আধা ঘণ্টা পর হাঁড়ির ঢাকনা খুলে গরম গরম পরিবেশন করুন সুস্বাদু হাঁসের কাচ্চি বিরিয়ানি।,কালা ভুনা,যা লাগবে : হাঁসের মাংস দুই কেজি, আদা বাটা এক টেবিল চামচ, রসুন বাটা এক টেবিল চামচ, ধনিয়া গুঁড়া এক টেবিল চামচ, জিরা গুঁড়া এক চা চামচ, সবুজ এলাচ চারটি, তারা মৌরি একটি, তেজপাতা দুটি, দারুচিনি গুঁড়া কোয়ার্টার চা চামচ, পেঁয়াজ বাটা আধা কাপ, মরিচ গুঁড়া দেড় টেবিল চামচ, চিনি এক টেবিল চামচ, লবণ স্বাদমতো, সরিষার তেল দুই টেবিল চামচ, সয়াসস দুই টেবিল চামচ।,কালা ভুনার বিশেষ মসলা তৈরির উপকরণ : লবঙ্গ ৭-৮টি, গোলমরিচ ১০-১২টি, জয়ত্রী অর্ধেক, রাঁধুনি জিরা এক চা চামচ, কালিজিরা দুই চা চামচ।,অন্যান্য উপকরণ : সয়াবিন বা সরিষার তেল এক কাপ, শুকনামরিচ পাঁচটি, মিহি পেঁয়াজ কুচি দুই কাপ।,যেভাবে করবেন : মাংসের মসলা তৈরির সব উপকরণ একসঙ্গে গুঁড়া করে নিন। মাংস ধুয়ে পানি ঝরিয়ে হাঁড়িতে দিন। মাংস মাখার সব উপকরণ ও কালা ভুনার মসলা দিয়ে মাংস মেখে আধা কাপ পানি দিন। হাঁড়ি ঢেকে চুলায় দিন। ৪৫ মিনিটের মতো মিডিয়াম থেকে সামান্য বেশি আঁচে রান্না করুন। মাঝে মধ্যে নেড়ে দিন। ৪৫ মিনিট পর চুলার আঁচ কমিয়ে আরও কিছুক্ষণ রান্না করুন। মাংস সিদ্ধ হয়ে গেলে চুলা থেকে নামিয়ে নিন। চুলায় প্যান চাপিয়ে তেল, শুকনামরিচ ও পেঁয়াজ কুচি ভাজুন। পেঁয়াজ বাদামি হয়ে গেলে রান্না করা মাংস দিন। চুলার আঁচ কমিয়ে দিন। ৫ মিনিট কষিয়ে নিন। আধা কাপ পানি দিন। চুলার আঁচ সামান্য বাড়িয়ে নাড়তে থাকুন। পানি শুকিয়ে তেল ভেসে উঠলে চুলা বন্ধ করে দিন। পরিবেশন করুন গরম গরম হাঁসের কালা ভুনা।,কাশ্মীরি মরিচ ঝোল,যা লাগবে : হাঁসের টুকরা একটি, আদা, রসুন বাটা দুই টেবিল চামচ, হলুদ গুঁড়া এক চা চামচ, মরিচ, জিরা, ধনিয়া গুঁড়া দুই চামচ করে। পেঁয়াজ বাটা ৩-৪ কাপ, পেঁয়াজ কুচি এক কাপ, মরিচ ৫-৬টি, তেল ২-৩ টেবিল চামচ, লবণ স্বাদমতো, পানি পরিমাণমতো, আস্ত গরম মসলা (তেজপাতা, লবঙ্গ, কালো এলাচ, সাদা এলাচ, আস্ত গোলমরিচ, দারুচিনি ২-৩টা), কাশ্মীরি মরিচের গুঁড়া ১ টেবিল চামচ।,যেভাবে করবেন : কড়াইয়ে তেল দিয়ে গরম মসলার ফোড়ন দিয়ে পেঁয়াজ কুচি দিন। পেঁয়াজ নরম হয়ে এলে বাটা মসলা, গুঁড়া মসলা এবং কাশ্মীরি মরিচের গুঁড়া দিয়ে অল্প অল্প করে পানি দিয়ে কষিয়ে মসলার ওপর যখন তেল উঠে আসবে, তখন হাঁসের মাংস দিন। ভালো করে নেড়ে ঢেকে দিন। হাঁসের মাংস এবং মসলা ভুনে পানি টেনে এলে পরিমাণমতো গরম পানি দিয়ে ঢেকে দিন। ঝোল কমে তেল ওপরে উঠে এলে নামিয়ে নিন হাঁসের ঝাল ভুনা।,রেসিপি দিয়েছেন দিল মনিরা মোস্তফা মিতা আলোকচিত্রী মনির আহমেদ 
 ,"
অনন্য ফ্যাশনে মেসির স্ত্রী রোকুজ্জো,"মডেল ও সাবেক ডেন্টাল স্টুডেন্ট আন্তোনেল্লা রোকুজ্জো। লিওনেল মেসিকে বিয়ের আগে থেকেই আর্জেন্টিনায় জনপ্রিয়। মেসির মতোই আর্জেন্টিনার তৃতীয় বৃহত্তম শহর রোজারিওতে জন্মগ্রহণ করেছিলেন তিনি। পাঁচ বছর বয়স থেকেই বার্সেলোনা তারকাকে চেনেন তিনি। নিয়মিত দেখা করতেন দুজন। ২০০৭ সালে নিজেদের মধ্যে বন্ধন শক্তিশালী হয়েছিল। কিন্তু ততদিন রোকুজ্জো রীতিমতো ফ্যাশন আইকন। সামাজিক যোগাযোগ মাধ্যমে বিশেষভাবে সক্রিয় তিনি।,২০১৬ সালের নভেম্বরে আর্জেন্টিনার ফ্যাশন লেবেল রিকি সারকানির সঙ্গে মডেলিং চুক্তি স্বাক্ষর করে আইকন তকমা মজবুত করেন। ২০১৭ সালের ৩০ জুন ‘শতাব্দীর সেরা বিয়ে’তে নিজেদের বন্ধন দৃঢ় করেন এ দুই তারকা। বিয়ের পরই রোকুজ্জোর পরিচয় ‘মডেল’ ছাপিয়ে বড় হয়ে ওঠে মেসির স্ত্রী হিসাবেই।,ছোটবেলা থেকেই আর্জেন্টাইন স্টাইলিশ নারীদের অন্যতম রোকুজ্জো। ফ্যাশনে নতুনত্ব চিন্তা মাথা ঘুরিয়ে দেওয়ার মতো। নিজস্ব ফ্যাশন স্টাইলেই পরেছিলেন নিজের বিয়ের পোশাক। রোজা ক্লারার ডিজাইন করা গাউনটিতে জটিল লেসের ব্যবহার তার পছন্দের ধারণা থেকেই। সেই সঙ্গে ছিল সম্পূর্ণ টিউল স্কার্ট। রোকুজ্জোর ম্যাচিং ঘোমটা তাকে করে তুলেছিল অনন্য সুন্দরী।,তার ফ্যাশনসৌন্দর্যের আরেকটি উদাহরণ ২০১৮ সালের কান ফিল্ম ফেস্টিভ্যালে লাল গালিচা লুক। সেদিন তার ফ্লোর-লেংথ গাউন, স্টেটমেন্ট কানের দুল এবং মসৃণ আপডোর উপস্থিত অতিথিদের তাক লাগিয়ে দিয়েছিল।,এ দম্পতির তৃতীয় সন্তান জন্মের আগে গর্ভাবস্থায়ও চটকদার মাতৃত্বের পোশাক সিরিজ উপস্থাপন করেছেন রোকুজ্জো। এ সময় তার ফ্যাশন সেন্স এতই উচ্চমার্গের ছিল যে, স্ট্যান্ডআউট লুক, হাই নেকলাইন এবং বড় হাতার ফর্ম-ফিটিং ম্যাক্সির সঙ্গে হাঁটু সমান বুট ও ফেডোরা টুপির ব্যবহার অসাধারণ লেগেছিল।,সাধারণ একটি রাতের আউটিংও নিজস্ব স্টাইলের ফ্যাশন দিয়ে অসাধারণ করে তোলেন রোকুজ্জো। এ সময় তার অত্যাধুনিক আড়ম্বরপূর্ণ স্যুট-ব্লেজার, চওড়া পায়ের প্যান্ট, স্টেটমেন্ট বেল্ট এবং হিলের ব্যবহারে অনন্য হয়ে ওঠেন তিনি। গ্রীষ্মে সাদা পোশাককেই চটকদার করেন তিনি। সানড্রেসে রাফল হাতা এবং ম্যাচিং হেডব্যান্ডের সঙ্গে মানানসই করেন নিজেকে। তবে লাল পোশাকের ব্যবহারেও কম যান না এ মডেল তারকা। তবে ম্যাচিং হিসাবে এখানে কালোকে যুক্ত করে সাহসের পরিচয় দেন। তবে কালো গাউনেও মার্জিত ও পরিশীলিতভাবে সাজেন তিনি। প্রতিটি সাজেই রুচিশীলতাকে প্রাধান্য দেন রোকুজ্জো। তার পোশাক চটকদার হলেও সৌজন্যবোধের অভাব থাকে না। যেমন, জিন্স যখন পরেন-তখন সাদা টি-শার্টের সঙ্গে যোগ করেন ম্যাচিং ব্লেজার। একই সঙ্গে জুড়ে দেন স্নিকার্স এবং বেসবল ক্যাপ।,ঘরের ভেতরও ফ্যাশনেবল থাকার চেষ্টা করেন রোকুজ্জো। হাইলাইটেড প্রিন্টেড ম্যাক্সির সঙ্গে থাকে হিল এবং ম্যাচিং হেডব্যান্ড।,সামগ্রিকভাবে, আন্তোনেল্লা রোকুজ্জোর এক বৈচিত্র্যময়, স্বকীয় এবং অনবদ্য ফ্যাশন সেন্স রয়েছে। মার্জিত গাউন থেকে শুরু করে নৈমিত্তিক জিন্স এবং একটি টি-শার্ট পর্যন্ত তার স্টাইলকে ধারাবাহিকভাবে প্রদর্শন করেন তিনি। অনুষ্ঠান যাই হোক না কেন, তিনি নিজেকে চটকদার এবং আড়ম্বরপূর্ণ দেখাতে ভালোবাসেন।,"
রক্তে কোলেস্টেরল কমানোর উপায়,"কোলেস্টেরল আমাদের দেহের একটি প্রয়োজনীয় উপাদান। এটি স্নায়ুতন্ত্র, হরমোন উৎপাদন, চর্বি ও নতুন কোষ গঠনে অংশগ্রহণ করে থাকে। তবে সমস্যা তখনই তীব্র হয় যখন প্রয়োজনের তুলনায় এটা রক্তে অতিরিক্ত হয়ে যায়। কোলেস্টেরল বেশি থাকার জন্য অ্যাথেরোস্কোলোরোসিস রোগ হয়। এতে রক্তনালির দেয়াল শক্ত ও সরু হয়ে যায়। সময় মতো চিকিৎসা না নিলে মৃত্যু পর্যন্ত ঘটতে পারে।,এ বিষয়ে বিস্তারিত জানিয়েছেন বারডেমের চিফ নিউট্রিশন অফিসার পুষ্টিবিদ আখতারুন নাহার আলো। ,কোলেস্টেরল কমানোর উপায়,* কিছু কিছু খাদ্য অবশ্যই বর্জন করতে হবে। যেমন-ঘি, মাখন, মাংসের চর্বি, কলিজা মগজ, মাছের ডিম, বড় মাছের মাথা, বড় চিংড়ি, নারিকেল, দুধের সর, হাড়ের মজ্জা, ঘনীভূত দুধ, হাঁসের মাংস, কেক, পুডিং, কাস্টার্ড, আইসক্রিম, মিষ্টি, হালুয়া, ক্ষীর, মুরগির চামড়া।,* নায়াসিন কোলেস্টেরল কমাতে সাহায্য করে। এটা পাওয়া যাবে-আলু ভুসিযুক্ত আটা, সবুজ শাকসবজি, মাছ ও পরিজে।,* খালিপেটে ১ কোয়া কাঁচা রসুন ও সঙ্গে ২০-২৫টি কাঁচা ভিজানো ছোলা খাওয়া যেতে পারে।,* অসম্পৃক্ত চর্বি খাওয়ার অভ্যাস করতে হবে। যেমন-বিভিন্ন ধরনের উদ্ভিজ্জ তেল ও মাছের তেল।,* খনিজ লবণের মধ্যে ক্লোরিন, জিঙ্ক, ম্যাগনেশিয়াম, ক্যালসিয়াম কোলেস্টেরল নিয়ন্ত্রণে রাখে। এ উপাদানগুলো যাতে খাদ্যের মধ্যে সামঞ্জস্যপূর্ণভাবে থাকে সেদিকে লক্ষ্য রাখতে হবে।,* মাছের তেলে আছে ওমেগা-৩ ফ্যাটি এসিড। এটি রক্তজমাট বাঁধার কাজকে ঠেকায়। এ জন্য মাছের তেল খেলে রক্তের ক্ষতিকর চর্বি LDL-এর মাত্রা কমে যায় এবং ধমনির দেয়ালে এটা জমা হয়।,* কোলেস্টেরলের নেই-খাদ্যশস্য, চা, কফি, যে কোনো ফল, শাকসবজি, বাদাম তেল, সয়াবিন তেল, মাছের তেল, ডাল জাতীয় খাবার, মাছ ও ডিমের সাদা অংশ।,"
"মাঘের শীতে যা করবেন, যা করবেন না","শীতকালের অর্ধেকটা চলে গেছে। পৌষকে বিদায় দিয়ে মাঘ মাস এসে হাজির হয়েছে। 
শুরু হয়েছে মাঘ।,মাঘের শীতের একটা বৈশিষ্ট্য আছে। এ মাসে কুয়াশা থাকে বটে, তবে পৌষের মত তীব্র কুহেলিকা এসে প্রকৃতিকে ঢেকে দেয় না। মাঘে কনকনে ঠাণ্ডা পড়ে।,কনকনে ঠাণ্ডা মানে, আপাত দৃষ্টিতে চারিদিকের সব কিছুই স্বাভাবিক থাকবে, কিন্তু শীতে হাত পা জমে যাবে। বিকাল থেকে শীত বাড়তে থাকে। মাঝ রাতে এসে তাপমাত্রা একটু বেশিই নেমে যায়। সকালের সূর্য এসে শীতকে না-তাড়ানো পর্যন্ত এই কনকনে ঠাণ্ডা দূর হয় না।,সত্যিই যদি শীত অনুভূত হয়, তাহলে বীরত্ব না দেখিয়ে পর্যাপ্ত গরম কাপড়, হাত মোজা, পা-মোজা পরাই শ্রেয়তর। নিজেরা তো পরবেনই, ছোট শিশু এবং বৃদ্ধদের শীত নিবারনের দিকে নজর রাখতে ভুলবেন না। এতে শীত নিবারণ তো হয়ই, মৃত্যুর ঝুঁকিও কমে। আদা, মধু দিয়ে গরম পানি বা হালকা লিকার চা পান করলে শরীর ঈষদুষ্ণ থাকবে। ,আগের দিনে প্রৌঢ় এবং বৃদ্ধরা বলতেন, এই শীতকালটা পার করতে পারলে আরও একটা বছর বেঁচে থাকব। ,শীতকালে রক্তের viscosity (ঘনত্ব, এণ্ডোথেলিয়ামের সঙ্গে আটকে থাকার প্রবণতা) বেড়ে যায়। ফলে ব্রেন স্ট্রোক এবং হৃদরোগে আক্রান্ত হওয়ার হার বেড়ে যায়। বাড়ে মৃত্যুর হারও। ,শীতকালে হাঁপানি, সিওপিডি, নিউমোনিয়া, শীতকালীন ডায়রিয়া রোগের প্রকোপও বৃদ্ধি পায়। ,ধূমপান শরীরকে কিছুটা গরম রাখে। কিন্তু এটা খাল কেটে কুমির আনার নামান্তর। ধূমপানের ফলে রক্তনালি অ্যাথেরোসক্লেরোসড হয়। এর ফলে ব্রেন স্ট্রোক এবং হৃদরোগের ঝুঁকি অনেক বেড়ে যায়। অল্প বয়সে যারা মৃত্যুবরণ করে, তাদের ইতিহাস নিলে দেখা যায়, তারা হয় ধূমপান কর‍তেন অথবা অনিয়ন্ত্রিত ডায়াবেটিসে ভুগতেন। বার্ধক্যের আগেই মৃত্যু এসে তাদের সব সাধের, সব স্বপ্নের অবসান ঘটায়। 
তাই, শীত নিবারনের জন্য অন্য উপায় না-খোঁজে পর্যাপ্ত পরিমাণ গরম কাপড় পরা উচিত। এর সাথে আদা, মধু দিয়ে গরম পানি বা হালকা লিকার চা পান করলে, সেটা শরীরকে উষ্ণ রাখে, রোগ প্রতিরোধ ক্ষমতা বাড়ায়, সর্দি কাশি সারাতেও সাহায্য করে। ,শীত তাড়াতে অনেকে খড়কুটো জ্বালিয়ে আগুন পোহায়। এই আগুনের উম খুবই আরামদায়ক। আগুন পোহানোর সময় অসাবধানতাবশত অনেকের গায়ে আগুন লাগে। অগ্নিদগ্ধ হয়ে মৃত্যুর ঘটনা এ মাসেই বেশি ঘটে। ,আগুন পোহানোর মাসে এসে জাতীয় কবির কয়েকটি লাইন মনে পড়ছে। ,‘যৌবনের হোমকুণ্ড-পাশে বৃদ্ধ বসিয়া 
আগুন পোহাবে, বন্ধু, এ দৃশ্য দেখিতে 
যেন নাহি বাঁচি আর, সমাধি হইতে আর যেন নাহি উঠি, প্রলয়ের আগে।’,লেখক: ডা. জয়নাল আবেদীন টিটো,ভারপ্রাপ্ত উপপরিচালক ও বিভাগীয় প্রধান, জনস্বাস্থ্য পুষ্টি ইন্সটিটিউট, ঢাকা,"
"ঘাড়ে ব্যথা হয় যেসব কারণে, প্রতিকার","শীতকালে শরীরে ব্যথা হওয়ার কথা শোনা যায়। ঘাড়েও অনেকে প্রচণ্ড ব্যথা অনুভব করে। কোনো কোনো সময় তীব্র ব্যথার সঙ্গে যুক্ত হয় হাতের আঙুলে ঝিনঝিন অনুভূতি। এমনটি হলে এটি সার্ভাইক্যাল স্পনডাইলোসিস।,এ বিষয়ে বিস্তারিত জানিয়েছেন ঢাকা ন্যাশনাল মেডিক্যাল কলেজ ও হাসপাতালের অর্থোপেডিক্স ও ট্রমাটোলজি বিভাগের সহযোগী অধ্যাপক ডা. মিজানুর রহমান কল্লোল। ,সার্ভাইক্যাল স্পনডাইলোসিস কী,সাধারণ বাংলায় এটাকে বলে ঘাড়ের বাত। অর্থাৎ মেরুদণ্ডের ঘাড়ের অংশের কশেরুকাগুলোর মধ্যকার ডিস্ক বা চাকতিসদৃশ তরুণাস্থির ক্ষয়প্রাপ্তি। ঘাড়ের অংশে থাকে সাতটি কশেরুকা। এ কশেরুকাগুলো একটি অপরটির সঙ্গে ডিস্ক ও লিগামেন্ট দ্বারা সংযুক্ত থাকে। মেরুদণ্ডের ঘাড়ের সবচেয়ে বেশি বাঁকানো থাকে পঞ্চম ও ষষ্ঠ কশেরুকার মধ্যকার ডিস্ক বরাবর। এ ডিস্কে স্পনডাইলোসিস বেশি ঘটে কারণ এ পয়েন্টে সবচেয়ে বেশি চাপ পড়ে। ক্ষয়প্রাপ্তির প্রক্রিয়ায় ডিস্ক তার পানি হারিয়ে ফেলে এবং শুষ্ক হয়ে ওঠে। সুস্থ অবস্থায় ডিস্কগুলো নরম, স্থিতিস্থাপক এবং বেশি মজবুত। ,ডিস্কে যখন ক্ষয় শুরু হয় তখন তার নমনীয় তন্তুগুলো শক্ত হয়ে ওঠে এবং চাপের ফলে ভেঙে যায়। দুই কশেরুকার মধ্যবর্তী ডিস্ক ক্ষয়ে যায় এবং পাতলা হয়ে যায়। এর ফলে কশেরুকাগুলোর প্রান্তগুলো পরস্পরের সঙ্গে ঘষা খেতে থাকে এবং বিভিন্ন মাপের নতুন হাড়ের দানা দেখা দেয়। যদি এ তীক্ষè হাড়ের দানাগুলোর কোনোটি স্নায়ুমূলকে খোঁচা মারে তাহলে হাতে তীব্র ব্যথার উদ্রেক হয়। ক্ষয়প্রাপ্ত ডিস্ক তার স্বাভাবিক অবস্থান থেকে সরে যেতে পারে, সেটাকে বলে ‘স্লিপড ডিস্ক’। সে ক্ষেত্রে ডিস্ক স্নায়ুমূলের ওপর চাপ দিয়ে ব্যথা সৃষ্টি করে। স্লিপড ডিস্ক সাধারণত হয় দুর্ঘটনা, হঠাৎ পড়ে যাওয়া কিংবা ঘাড়ে আঘাতের কারণে। ডিস্কের স্থিতিস্থাপকতা হারিয়ে গেলে ক্ষয়প্রাপ্ত মেরুদণ্ডের নড়াচড়া সহজ হয় না।,স্পনডাইলোসিস সাধারণত ঘটে থাকে ঘাড়ের নিচের চারটি কশেরুকাতে অর্থাৎ চতুর্থ থেকে সপ্তম কশেরুকাতে। ওপরের তিনটি কশেরুকাতে স্পনডাইলোসিস খুব কম হয়। কারণ ওখানটায় খুব একটা চাপ পড়ে না। সার্ভাইক্যাল স্পনডাইলোসিসের ব্যথা সর্বদা ঘাড়ের পেছন দিকে অনুভূত হয়, কখনোই ঘাড়ের সামনের দিকে অনুভূত হবে না। ব্যথা তীব্র হলে তা কাঁধে এবং বাহুর পেছনের দিকে কনুই পর্যন্ত ছড়িয়ে পড়তে পারে। কখনো কখনো ব্যথা হাতে এবং আঙুলেও ছড়িয়ে পড়তে পারে। করোনারি হৃদরোগ বা এনজিনার ব্যথা বাহুর ভেতরের পাশে অনুভূত হয় এবং সচরাচর তা আঙুলে ছড়িয়ে পড়ে। তবে ঘাড়ের নড়াচড়াতে এ ব্যথা বাড়ে না। সার্ভাইক্যাল স্পনডাইলোসিসের ক্ষেত্রে ঘাড় নড়াচড়া করলে ব্যথা বেড়ে যায়। হৃৎপিণ্ডের ব্যথা সাধারণত বাঁ দিকে অনুভূত হয়।,রোগ নির্ণয়,স্পনডাইলোসিস হয়েছে কিনা তা নিশ্চিত হওয়ার জন্য এক্সরে পরীক্ষা করা হয়। তবে কোনো কোনো ক্ষেত্রে সিটি স্ক্যান অথবা এমআরআই করা হয়ে থাকে।,চিকিৎসা পদ্ধতি,সার্ভাইক্যাল স্পনডাইলোসিসের কারণে ঘাড়ে তীব্র ব্যথা হলে সাধারণত নিম্নলিখিত পদক্ষেপ গ্রহণ করা হয়-,* ঘাড়ের নড়াচড়া বন্ধ রাখা,* যেসব কাজকর্ম ঘাড়ে নড়াচড়া ঘটায় অবিলম্বে সেসব কাজ বন্ধ করে দিতে হবে। ভ্রমণের সময় ঘাড়ে ঝাঁকি লাগে বলে ভ্রমণও বন্ধ রাখতে হবে। যারা অফিস করেন, কিছু দিন তাদের অফিস করা থেকে বিরত থাকতে হবে।,* ঘাড়ের অসঙ্গত নড়াচড়া রোধ করতে সার্ভাইক্যাল কলার ব্যবহার করা যেতে পারে। প্রথম কিছু দিন ঘুমের সময়ও সার্ভাইক্যাল কলার পরে থাকা ভালো-এতে ঘুমের মধ্যে অসাবধনতাবশত ঘাড়ের নড়াচড়া প্রতিহত হয়।,* ঘুমানোর সময় ঘাড়টাকে চিৎ হয়ে কিংবা স্বাভাবিক অবস্থানের চেয়ে ১০-১৫ ডিগ্রি সামনের দিকে বাঁকিয়ে ঘুমান উচিত। একটি স্বাভাবিক আকৃতির বালিশে ঘাড় সামনের দিকে বেশি বাঁকিয়ে থাকে। সুতরাং ঘুমানোর সময় এসব বালিশ পরিহার করতে হবে। ঘাড়ের মেরুদণ্ডকে সাপোর্ট দেওয়ার জন্য শোয়ার সময় খুব নিচু বালিশ কিংবা সার্ভাইক্যাল পিলো ব্যবহার করতে হবে। মূলত এ বালিশ থাকবে ঘাড়ের নিচে।,* ব্যথানাশক ওষুধ,ব্যথা থেকে তাৎক্ষণিক মুক্তির জন্য ব্যথানাশক ওষুধ প্রয়োগ করা হয়। কখনো কখনো ব্যথা নিবারণের জন্য ইনজেকশনের প্রয়োজন হয়। ব্যথা কমানোর পর প্রকৃত চিকিৎসা প্রদান করা হয়।,* গরম সেক,যখনই অস্থিসন্ধি বা হাড়ের গিরাতে ব্যথা হয়, গিরার চারপাশের মাংসপেশিগুলো শক্ত হয়ে ওঠে এবং প্রতিরক্ষামূলক ব্যবস্থা হিসাবে গিড়ার সচলতা কমিয়ে দেয়। মূলত পেশির সংকোচনের দ্বারা প্রাকৃতিকভাবে শরীর প্রতিরক্ষামূলক ব্যবস্থা নেয়-এটাই আমরা করে থাকি সার্ভাইক্যাল কলার পরে। কিন্তু মাংসপেশির সংকোচন বা টান যখন বেশি হয় তখন ব্যথা সৃষ্টি হয়। তাপ হলো মাংসপেশিকে শিথিল করতে সবচেয়ে ভালো ব্যবস্থা। এ কারণে পেশিতে গরম সেঁক দিতে হবে। এ ক্ষেত্রে হট ওয়াটার ব্যাগ, ইলেকট্রিক্যাল হিটিং প্যাড কিংবা ইনফ্রারেড ল্যাম্প ব্যবহার করা যেতে পারে। সবচেয়ে ভালো হয় গোসলের সময় ঘাড়ে গরম পানি ঢাললে। অধিক পছন্দনীয় চিকিৎসা ব্যবস্থা শর্ট ওয়েভ ডায়াথার্মি ও আলট্রাসাউন্ড হিট। এগুলো ফিজিওথেরাপিস্টরা দিয়ে থাকেন।,* ট্রাকশন,ডিস্ক সরে গিয়ে স্নায়ুমূলে চাপ সৃষ্টি করলে চিকিৎসা ক্ষেত্রে ট্রাকশন সবচেয়ে কার্যকর ব্যবস্থা। ট্রাকশনের ফলে দুই কশেরুকার মধ্যবর্তী স্থানগুলো বৃদ্ধি পায় এবং এ কারণে স্নায়ুমূলের ওপর ডিস্কের চাপ শুরু হয়। ট্রাকশনের ওজন বাড়ানো কিংবা কমানো নির্ভর করে পরিস্থিতির ওপর। বসে ট্রাকশন দেওয়া যেতে পারে কিংবা শুয়েও দেওয়া যেতে পারে। শোয়া অবস্থায় ট্রাকশন দিলে মাথার দিকের খাট ব্লক দিয়ে ৬-৯ ইঞ্চি উঁচু করে রাখতে হবে। ট্রাকশনের ফলে ব্যথা বেড়ে গেলে ট্রাকশন বন্ধ করে দিয়ে কোনো ত্রুটি আছে কি না তা পরীক্ষা করে সংশোধন করতে হবে।,* মালিশ বা ম্যাসাজ,ঘাড়ের টানটান পেশিগুলোকে শিথিল করতে মালিশ অত্যন্ত কার্যকর ব্যবস্থা। তবে ম্যাসাজ বা মালিশ করার সময় খেয়াল রাখতে হবে এসব যেন উলটাপালটা করা না হয়। দুই কাঁধে এবং ঘাড়ের মালিশ করতে হবে ধীরে ধীরে। মাংসপেশিকে জোরে মুচড়ে দেওয়া যাবে না, তাতে ক্ষতি হবে।,* ঘাড়ের মাংসপেশি শক্তিশালী করে তোলা,ঘাড়ের মাংসপেশি দুর্বল হয়ে পড়লে মেরুদণ্ড ক্ষতিগ্রস্ত হয়। কিন্তু পেশিগুলো যদি শক্তিশালী থাকে তাহলে মেরদণ্ডের ওপর বাড়তি চাপ পড়ে না, ফলে মেরুদণ্ড ক্ষতিগ্রস্ত হয় না। কিছু ব্যায়ামের মাধ্যমে ঘাড়ের মাংসপেশিকে শক্তিশালী করা যায়। তবে এসব ব্যায়াম করতে হবে প্রাথমিক ব্যথা মিলিয়ে যাওয়ার পর।,* হাত দুটি একসঙ্গে করে মাথার সামনে ঠেকিয়ে মাথাটাকে সামনের দিকে চাপ দিতে হয়। হাতের ওপর মাথার চাপ বাড়বে, তবে হাত দুটিও মাথার ওপর সমান চাপ দেবে।,* হাত দুটি মাথার পেছনে নিয়ে মাথাটাকে পেছন দিকে চাপ দিতে হবে। খেয়াল রাখতে হবে হাত দুটি যেন মাথার সামনে চাপ দেয়।,* একইভাবে ডান হাত দিয়ে মাথার ডান দিকে ও বাম হাত দিয়ে মাথার দিকে চাপ প্রয়োগ করতে হবে। মাথাও সমানভাবে হাতের ওপর চাপ দেবে।,মূলত হাত ও মাথার পরস্পরের দিকে চাপ এমন হতে হবে যেন মাথা বাঁচিয়ে যেতে না পারে। অর্থাৎ হাত যত জোরে মাথার দিকে চাপ দেবে, মাথাটাকে তত জোরে বিপরীত দিকে ঠেলতে হবে।,* শক্ত পেশি শিথিল করতে ব্যায়াম,প্রাথমিক ব্যথা সেরে যাওয়ার পর সার্ভাইক্যাল স্পনডাইলোসিসের রোগীরা শক্ত ঘাড়, পিঠের উপরি অংশ ও কাঁধের পেশি শিথিল করতে কিছু ব্যায়াম করতে পারেন-,* মাথাটাকে বামে ও ডানে ঘোরান।,* মাথাটাকে বাঁচিয়ে সামনের দিকে আনবেন। তারপর পেছনের দিকে নেবেন।,* মাথাটাকে ঘড়ির কাঁটার দিকে এবং ঘড়ির কাঁটার বিপরীতে ঘোরাবেন।,* কাঁধ দুটি ওপরের দিকে তুলবেন ও নামাবেন। তারপর কাঁধ দুটিকে ঘোরাবেন।,* হাত দুটিকে নিজের দুই কাঁধের ওপর স্থাপন করে কনুই দুটি বৃত্তাকারে ঘুরাবেন।,"
শিশুর দুধদাঁতের যত্ন নেবেন যেভাবে,"শিশুর দাঁতের যত্ন নিতে হয় গর্ভকালীন প্রথম ছয় সপ্তাহ থেকে। এ সময়ে গর্ভের শিশুর দাঁত ও হাড় গঠনে গর্ভবতীর পর্যাপ্ত পুষ্টিকর খাবারের পাশাপাশি ক্যালসিয়ামযুক্ত খাবারের অভাবে দাঁতের গঠন দুর্বল হয়ে যায়। পরে যত্ন নিলেও দাঁত সহজে নষ্ট হয়ে যায়। দাঁতের গঠন ও উজ্জ্বলতার জন্য গর্ভকালীন কোনো সমস্যায় চিকিৎসকের পরামর্শ ছাড়া কোনো ওষুধ সেবন করা উচিত নয়। এমনকি এ সময়ে অনেক চিকিৎসা গ্রহণ বিপজ্জনক হতে পারে। গর্ভকালীন মাড়ির রোগ বা দাঁতের ব্যথা পুষে রাখলে গর্ভের শিশুর ওপর বিরূপ প্রতিক্রিয়া পড়তে পারে।,এ বিষয়ে বিস্তারিত জানিয়েছেন রাজ ডেন্টাল সেন্টারের প্রতিষ্ঠাতা ডা. মো. আসাফুজ্জোহা রাজ। ,অনেকে মনে করেন, শিশুর দুধদাঁতের স্থায়ীত্বকাল কম বলে যত্নের প্রয়োজন নেই। গবেষণা বলছে, শিশুদের দুধদাঁতগুলো পড়ে যাওয়ার পরও নির্দিষ্ট সময় পর্যন্ত যত্ন নিতে হবে। কারণ-,* যথাযথ পুষ্টি পেতে : সুস্থ দাঁত খাদ্যকে উপযুক্ত চর্বণের মাধ্যমে হজমোপযোগী করে, খাবারের ইচ্ছা ও রুচিকে স্বাভাবিক রাখে।,* স্থায়ী দাঁতের ওপর বিরূপ প্রভাব : দুধদাঁতের শিকড়ের নিচে স্থায়ী দাঁতের গঠন শুরু হয়। দুধদাঁতের সংক্রমণ স্থায়ী দাঁতকে ক্ষতি করতে পারে। আবার স্থায়ী দাঁত এলোমেলো বা উঁচু-নিচু হওয়ার অন্যতম প্রধান কারণ দুধদাঁত আগে বা পরে পড়া।,* স্পষ্ট উচ্চারণ ও মুখমণ্ডলের আকৃতি : স্বাভাবিক কথা বলা, কবিতা আবৃত্তি বা গান গাওয়া, চোয়ালের গঠন ও মুখের আকৃতি ঠিক রাখতে দুধদাঁতের সুস্থতা জরুরি। স্থায়ী দাঁতকে ঠিক স্থানে আনার দিকনির্দেশনাও দেয় দুধদাঁত।,* মানসিক বিকাশ : শিশুর মানসিক বিকাশ, স্মৃতিশক্তি, আত্মবিশ্বাস, প্রাণচঞ্চলতা, লেখাপড়ায় মনোনিবেশসহ মানসিক বিকাশে অস্থায়ী দুধদাঁত গুরুত্বপূর্ণ ভূমিকা রাখে।,* সার্বিক স্বাস্থ্যব্যবস্থা : দীর্ঘ মেয়াদি দাঁতের সংক্রমণ রক্ত বাহিকায় মিশে অন্যান্য গুরুত্বপূর্ণ অঙ্গকে আক্রান্ত করতে পারে, যেমন-হার্ট, মস্তিষ্ক, হাড়। অন্যদিকে চোয়ালের হাঁড়ে সংক্রমণ ছড়িয়ে বড় ধরনের জটিলতা সৃষ্টি করতে পারে।,দাঁত ওঠার আগের সময়,সঠিক পরিচর্যার অভাবে ও অপুষ্ট শিশুর জিহ্বা, মাড়ি বা চোয়ালের অংশে ছত্রাক সংক্রমণ প্রায়ই দেখা যায়। এতে সাদা দইয়ের মতো প্রলেপ পড়ে, শিশু খেতে বিরক্ত করে ও কান্না করে। এ সমস্যা থেকে উপশম পেতে চিকিৎসকের পরামর্শে মুখ পরিষ্কার, পুষ্টিকর খাবার গ্রহণ, প্রয়োজনে ছত্রাকনাশক ওষুধ ব্যবহার করা যেতে পারে। দাঁত ওঠার আগে অনেক বাচ্চা ‘টিথিং’ নামে সাত-আট দিনের জটিলতায় ভোগে। লক্ষণ হিসাবে বিরক্তি, ঘুমের ব্যাঘাত, মাড়ির ফোলাভাব বা প্রদাহ, লালা ঝরানো, ক্ষুধা কমে যাওয়া, মুখের চারপাশে ফুসকুড়ি, হালকা তাপমাত্রা, ডায়রিয়া, কামড় বেড়ে যাওয়া বা মাড়ি ঘষা দেখা যায়। এ ধরনের সমস্যা হলে মাড়ি ম্যাসাজ, সতর্কতার সঙ্গে ঠান্ডা কোনো ফল বা শক্ত খাবার চিবানোসহ প্রয়োজনে চিকিৎসকের পরামর্শ নিতে হবে। খেয়াল রাখতে হবে, শিশু যেন অপরিষ্কার কিছু মুখে না দেয় বা কিছু খেয়ে না ফেলে। অতিরিক্ত আঙুল চোষা রোধেও সচেতন থাকতে হবে। সাধারণভাবে ছয় মাসের দিকে, নিচের সামনের দাঁত ওঠা শুরু করলেও ক্ষেত্র বিশেষে বাচ্চা দাঁত নিয়ে জন্মাতে পারে, তখন চিকিৎসকের পরামর্শে তা ফেলে দিতে হয়।,শিশুর জন্য মায়ের বুকের দুধের কোনো বিকল্প নেই, এতে মুখের স্বাস্থ্য রক্ষায় অতিজরুরি উপাদান আছে। যেসব মায়েদের নিরুপায় হয়ে ফিডারে খাওয়াতে হয় তাদের শিশুর মুখের যত্নে অধিক সচেতন হতে হবে। ফিডারে রাতে দুধ খাওয়ানোর সময় দুটি বোতল ব্যবহার করা উচিত। একটিতে দুধ ও অন্যটিতে পানি। কিছুক্ষণ পর পর দুধ ও পানি পরিবর্তন করে খাওয়ালে শিশুদের মুখের স্বাস্থ্য ভালো থাকে। এমনিতেই মুখের মধ্যে ব্যাকটেরিয়াসহ বিভিন্ন অণুজীব সুপ্ত অবস্থায় থাকে। অনুকূল পরিবেশ পেলে এরা সক্রিয় হয়ে নানা রোগের সৃষ্টি করে। শিশুদের দাঁত ওঠার আগে টুথপেস্টের পরিবর্তে পরিষ্কার সুতি কাপড় গরম পানিতে ভিজিয়ে আঙুলে পেঁচিয়ে মাড়ি ও জিহ্বা নিয়মিত সকালে ও রাতে খাবার পর ভালোভাবে মুছে দিতে হবে।,দাঁত ওঠার পর,বাচ্চাদের স্বভাব মিষ্টি খাবারের প্রতি দুর্বলতা। এ জাতীয় খাবারে অভ্যস্থ করা, অভিভাবকের অবহেলা সব মিলিয়ে দুধদাঁতে ক্যারিজ বা ক্ষয় রোগ খুব সাধারণ। র‌্যাম্পেন্ট বা নার্সিং বটল ক্যারিজ থেকে চিকিৎসার অভাবে সংক্রমণ দাঁতের গোড়াতে পৌঁছে দাঁতের গোড়া এমনকি মুখসহ ফুলে যাওয়ার ঘটনা দেখা যায়।,বেবি টুথপেস্টের গুণগত মান নিশ্চিত না হয়ে বা খেয়ে ফেলার আশঙ্কা থাকলে পেস্ট না দিয়ে নরম বেবি টুথব্রাশ পানিতে ভিজিয়ে দাঁত পরিষ্কার করে দিতে হবে।,বাচ্চারা অনুকরণ প্রিয়, তাই অভিভাবকরা তাদের সামনেই ব্রাশ করবে। এতে বাচ্চারাও দাঁতের যত্নের প্রতি আকৃষ্ট হবে। বাইরের খাবার খাওয়ার ক্ষেত্রে তাজা ফলমূলের জুস, শাকসবজি, সুষম খাবার খাওয়ার অভ্যাস গড়ে তুলতে হবে। ক্ষতিকর ফাস্টফুড, চিপস্, কোমল পানীয়, কৃত্রিম জুস, ক্যান্ডি ইত্যাদি চিনি জাতীয় খাদ্য থেকে শিশুদের বিরত রাখতে হবে। যেসব শিশুর দীর্ঘ সময় আঙুল চোষা অভ্যাস আছে, সেটাও বন্ধ করতে হবে।,দুধদাঁতের চিকিৎসা,কাঁদলে, জিদ করলে বা না খেলে ডাক্তারের কাছে নিয়ে যাব; বলে ছোটকাল থেকে শিশুদের ডাক্তার ভীতি তৈরি করেন অনেক অভিভাবক। এটা শিশুদের ওপর নেতিবাচক প্রভাব ফেলে। দুধদাঁত আক্রান্ত হলে এটি পড়ে যাওয়ার নির্দিষ্ট সময় পর্যন্ত রক্ষা করার সর্বাধুনিক নিরাপদ চিকিৎসা এখন দেশের অনুমোদিত ডেন্টাল চিকিৎসকরা নিয়মিত দিচ্ছেন। তবে রোগের শুরুতে চিকিৎসা নিলে পদ্ধতি হয় সহজ ও অল্প সময়ে। শিশুরা সহযোগিতা না করলেও আছে নানা কার্যকর চিকিৎসাব্যবস্থা। অযথা ভয়ে রোগকে পুষে রেখে বা চিকিৎসকের পরামর্শ ছাড়া ওষুধ দিয়ে জটিলতা বাড়ানো যাবে না। এক্ষেত্রে বেশকিছু নীরবে বেড়ে ওঠা রোগের উপসর্গ মুখ গহ্বরে প্রকাশ পেতে পারে, যেমন-জন্মগত হৃদরোগ, অপুষ্টি, রক্তস্বল্পতা, ডায়াবেটিস টাইপ-১ ও শ্বাসকষ্ট।
 ,"
"শীত এলেই বাড়ে কোষ্ঠকাঠিন্য, প্রতিকারের উপায় কী?","চলছে শীত মৌসুম। এই সময়ে মানবদেহে রোগব্যাধি বেশি দেখা দেয়। বিশেষ করে কোষ্ঠকাঠিন্যর সমস্যা বেড়ে যায়।,শীতে পানি পিপাসা কম লাগে। তাই শীতের শুরু ও শেষের সময়ে ডিহাইড্রেশনের সমস্যা বেশি দেখা দেয়। ,ঠাণ্ডা আবহাওয়ায় পানি পানের প্রবণতা কমে যায়। তাই কোষ্ঠকাঠিন্যের সমস্যাও দেখা দেয়। এ সময়টায় বেশি করে পানি পান করতে হবে। ,যাদের সারা বছর সমস্যা হয় না, তাদেরও শীতে কোষ্ঠকাঠিন্যের সমস্যা দেখা দিতে পারে। ,শীতে কোষ্ঠকাঠিন্য থেকে বাঁচার উপায় নিয়ে বিস্তারিত জানিয়েছেন জালালাবাদ রাগীব-রাবেয়া মেডিকেল কলেজের বিভাগীয় প্রধান ও উপাধ্যক্ষ অধ্যাপক ডা. একেএম দাউদ।  ,কোষ্ঠকাঠিন্য হলে পেট পরিষ্কার হয় না। ফলে গ্যাসের সমস্যা লেগেই থাকে। দীর্ঘদিন কোষ্ঠকাঠিন্যে ভুগলে সেখান থেকে কোলন ক্যান্সারও হতে পারে।,তাই এ সময় জীবনযাপন সবারই সচেতন থাকা দরকার। ,আসুন জেনে নিই এ সময় কোষ্ঠকাঠিন্য রোধে কী করবেন-,
১. সকালে খালি পেটে কিংবা রাতে ঘুমোতে যাওয়ার আগে পানিতে ভিজিয়ে ইসবগুলের ভুসি খেতে পারেন। পানিতে ভিজিয়ে সামান্য চিনি বা মিসরি মিশিয়ে নিতে পারেন। দুধের সঙ্গেও এটি খেতে পারেন।,২. সকালের নাস্তায় বা রাতে খই খেতে পারেন। খই দুধ অথবা টকদই দিয়ে খাওয়া যায়। খইয়ের মধ্যে প্রচুর পরিমাণ ফাইবার থাকায় এটি পেট পরিষ্কার করতে ভূমিকা রাখে। এ ছাড়া টকদইয়ের মধ্যে থাকা প্রোবায়োটিক হজমে সাহায্য করে। ,৩. শীতেও পর্যাপ্ত পরিমাণে পানি খেতে হবে। দিনের শুরুতে হালকা গরম পানিতে লেবু মিশিয়ে খান। এতেও উপকার পাবেন। সেই সঙ্গে নিয়মিত হাঁটুন। শরীরে পানির ঘাটতি পূরণে তরল জাতীয় খাবার খান। ,৪. একটি বড় এলাচ এক কাপ গরম দুধে সারা রাত ভিজিয়ে রেখে দিন। সকালে ঘুম থেকে উঠে এই এলাচটি থেঁতো করে দুধের সঙ্গেই খেয়ে ফেলুন। কোষ্ঠকাঠিন্যের সমস্যা দূর হবে।  ,৫. বাঁ দিকে পাশ ফিরে ঘুমোলেও কোষ্ঠকাঠিন্যের সমস্যা কমে।,৬. কোষ্ঠকাঠিন্য সমস্যায় প্রতিদিন পাকা পেঁপে, আপেল খেতে পারেন। এ ছাড়া প্রচুর পরিমাণ শাকসবজি, ডাল খেতে পারেন। ,৭. পেট পরিষ্কারের জন্য পর্যাপ্ত ঘুম দরকার। ঘুম ভালো হলেই অনেক সমস্যার সমাধান হয়। , ,"
শীতে মুখ বেঁকে গেলে কী করবেন,"শীতকালে বাহারি রোগ দেখা যায়। মুখ বেঁকে যাওয়ার সমস্যাও দেখা যায় কারো কারো। যদিও ফেসিয়াল প্যারালাইসিসের সঙ্গে শীতের সরাসরি কোনো সম্পর্ক নেই। কিন্তু এ রোগের একটি রিস্ক ফ্যাক্টর হলো শ্বাসনালির ঠান্ডাজনিত ভাইরাল ইনফেকশন এবং ঠান্ডা লেগে কানের ইনফেকশন, যা এ শীতের সময় সচরাচর বেশি দেখা যায়। ,শীতমৌসুমে ফেসিয়াল প্যারালাইসিসের ঝুঁকি উল্লেখযোগ্যভাবে বেড়ে যায়। এটি এমন একটি শারীরিক অবস্থা, যেখানে মুখের একপাশের পেশিগুলো হঠাৎ অবশ হয়ে যায়। সপ্তম ক্রেনিয়াল নার্ভ যে কোনো কারণে আক্রান্ত হওয়ায় ফেসিয়াল মাসলের একপাশে দুর্বল অথবা প্যারালাইসিস হয়ে যাওয়াকে ফেসিয়াল পালসি বলা হয়। যখন সুনির্দিষ্ট কোনো কারণ পাওয়া যায় না, তখন একে বেলস পালসি বলা হয়। যে কোনো বয়সের মহিলা ও পুরুষের হতে পারে, তবে পুরুষের তুলনায় নারীদের এ রোগটি বেশি দেখা যায়।,শীতে মুখ বেঁকে যাওয়ার কারণ ও প্রতিকার নিয়ে বিস্তারিত জানিয়েছেন নাক-কান-গলা রোগ বিশেষজ্ঞ এবং সিলেট ওসমানী মেডিকেল কলেজের হেড-নেক সার্জন ডা. মো. আবদুল হাফিজ শাফী। ,* কারণ
যদিও ফেসিয়াল প্যারালাইসিসের মূল কারণ জানা যায়নি, তবে এটি ভাইরাস সংক্রমণের কারণে হতে পারে। যেমন- হারপিস সিমপ্লেক্স, ইনফ্লুয়েঞ্জাসহ বিভিন্নরকম ভাইরাল ইনফেকশন, মধ্যকর্ণের প্রদাহজনিত ইনফেকশন, ঠান্ডাজনিত কারণে (শীতের সময় মোটরসাইকেল চালানো, শীতের মধ্যে পানিতে নেমে সারারাত মাছ ধরা, শীতে খেলাধুলার পর অতিরিক্ত ঠান্ডা পানি পান করা, শীতে দীর্ঘ সময় ভ্রমণ যাত্রা ইত্যাদি), মস্তিষ্কে অথবা মাথার খুলিতে আঘাতজনিত কারণে, কানের অপারেশন পরবর্তী জটিলতা।,* লক্ষণ,* মুখ এক দিকে বেঁকে যায়।,* আক্রান্ত অংশের চোখ বন্ধ হয় না। অনেক সময় আক্রান্ত অংশের চোখ জ্বলে/পানি পড়ে।,* দাঁত দেখাতে গেলে মুখ বেঁকে যায়।,* কোনো কিছু খেতে গেলে খাবার একপাশে চলে যায়। খাবার মুখের ভেতরের আক্রান্ত অংশে জমা হয়ে থাকে।,* খাবারের স্বাদ কমে যায় বা অনুভূত হয় না।,* কপাল ভাঁজ করতে পারে না।,* হঠাৎ উচ্চ আওয়াজ শুনতে পায়।,* চিকিৎসা,উপরে উল্লিখিত সমস্যা দেখা দিলে যত দ্রুত চিকিৎসকের শরণাপন্ন হবেন, ততই ভালো। কেননা, স্টেরয়েড বা অ্যান্টিভাইরাল চিকিৎসা ৭২ ঘণ্টার মধ্যে শুরু করলেই সবচেয়ে বেশি উপকার পাওয়া যায়। এ ছাড়া চিকিৎসক বিশেষ ধরনের ব্যায়াম শিখিয়ে দেবেন, যা দিনে কয়েকবার করতে হবে। এ সময় চোখের বিশেষ যত্ন নিতে হবে। যেহেতু চোখ সহজে বন্ধ হয় না, তাই তা শুষ্ক হয়ে যায়। চোখের ড্রপ ব্যবহার ছাড়াও রাতে ঘুমানোর সময় বিশেষ প্যাঁচ ব্যবহার করে চোখ বন্ধ রাখা হয়। খাবার খেতে সমস্যা হলে ধীরে ধীরে তরল বা আধা তরল খাবার খেতে হবে। বেশিরভাগ বেলস পালসি কয়েক দিন বা কয়েক মাসের মধ্যেই সেরে যায়। কিছু ক্ষেত্রে সমস্যাটা দীর্ঘমেয়াদিও হতে পারে। বেলস পালসি গুরুতর গোছের কোনো রোগ নয়, তবে এ ধরনের উপসর্গ দেখা দিলে দ্রুত নিকটস্থ নাক-কান-গলা বিশেষজ্ঞ অথবা নিউরোমেডিসিন বিশেষজ্ঞের শরণাপন্ন হবেন। প্রয়োজন হলে পাশাপাশি ফিজিওথেরাপিও নেওয়া লাগতে পারে।,* শীতে চাই বিশেষ সতর্কতা,মাথা ঢাকার ক্ষেত্রে আমরা কিছুটা উদাসীন থাকি। মাথা, নাক, মুখ, কান-উপযুক্ত শীতের কাপড় দিয়ে ঢেকে রাখুন। শীতে টুপি, মাফলার, মাস্ক পরা ছাড়বেন না। শীতের প্রকোপে বাইরে গেলে খেয়াল রাখতে হবে কান দিয়ে যাতে বাতাস না ঢুকে। রাতের শেষদিকে ঠান্ডা লাগার আশঙ্কা আছে, তাই ঘুমানোর সময় এ ব্যাপারেও সতর্কতা অবলম্বন করা প্রয়োজন।,"
"থাইরয়েডের লক্ষণ, কী করবেন ","বাংলাদেশ পৃথিবীর অন্যতম দেশ যেখানে অসংখ্য মানুষ থাইরয়েড গ্রন্থি ও থাইরয়েড হরমোনজনিত সমস্যা নিয়ে বসবাস করছে। এটি দুই ধরণের। হাইপোথাইরয়ডিজম ও হাইপারথাইরয়ডিজম। ,হাইপোথাইরয়ডিজম মূলত তিনটি কারণে দেখা যায়। এক. সদ্যোজাত শিশুদের মধ্যে থাইরয়েড গ্ল্যান্ড তৈরি না হলে কনজেনিটাল হাইপোথাইরয়ডিজম দেখা যায়। দুই. থাইরয়েড গ্ল্যান্ডের বিরুদ্ধে অ্যান্টিবডি সক্রিয় হলে, থাইরয়েড গ্ল্যান্ড খারাপ হয়ে যায়। তখন থাইরয়েড গ্ল্যান্ড কাজ করে না। ,এটা অটোইমিউন হাইপোথাইরয়ডিজম। তিন. অপারেশনের কারণে থাইরয়েড গ্ল্যান্ড বাদ দিতে হলে বা ‘রে’ দেওয়ার কারণে থাইরয়েড নষ্ট হয়ে গেলে হাইপোথাইরয়ডিজম হতে পারে। আর শরীরে অ্যান্টিবডি অতিরিক্ত মাত্রায় থাইরয়েড গ্ল্যান্ডকে স্টিমুলেট করলে হাইপারথাইরয়ডিজমের সমস্যা দেখা যায়। ,চূড়ান্ত পর্যায়ের পর ওষুধের ডোজ বেশি হলে, তার থেকে হাইপারথাইরয়ডিজম হতে পারে। থাইরয়ডাইটিস বা রক্তে ইনফেকশন হলে থাইরয়েড হরমোনের মাত্রা বেড়ে যায়। যেসব অঞ্চলে আয়োডিনের অভাব রয়েছে, সেখানে আয়োডিনের অভাবজনিত কারণে হাইপোথাইরয়ডিজম দেখা যায়।,থায়রয়েডের লক্ষণ ও চিকিৎসা নিয়ে বিস্তারিত জানিয়েছেন বঙ্গবন্ধু শেখ মুজিব মেডিকেল বিশ্ববিদ্যালয়ের এন্ডোক্রাইনোলজি বিভাগের সহযোগী অধ্যাপক  ডা. শাহজাদা সেলিম। ,* হাইপোথাইরয়ডিজমে যে লক্ষণগুলো দেখা যায়-,ভালো না লাগা ও সঙ্গে লেথার্জিক ভাব, ত্বক খসখসে হয়ে যায়, পা অল্প ফুলে যায়, খিদে ভাব কমে যায়, চুল পড়তে শুরু করে, ওজন অল্প বেড়ে যায় (৫-৬ কিলোগ্রাম), স্মৃতিশক্তি কমে যায়, খিটখিটে ভাব, কনস্টিপেশনের সমস্যা হয়, ব্লাড প্রেশার বাড়তে পারে, বন্ধ্যাত্বর সমস্যা হতে পারে, প্রেগনেন্সির সময় অ্যাবরশন হতে পারে, কনজেনিটাল হাইপোথাইরয়ডিজমে শিশুর ব্রেনের বিকাশ হয় না, শীতশীত ভাব দেখা যায়, পিরিয়ডে সমস্যা হতে পারে।,* হাইপারথাইরয়ডিজমে যে লক্ষণগুলো দেখা যায়,খিদে বেড়ে গেলেও ওজন কমতে থাকে, প্রচণ্ড গরম লাগে, বুক ধড়ফড় করে, মেজাজ খিটখিটে হয়ে পড়ে, পিরিয়ডের সমস্যা হয়, ত্বক কালো হয়ে যায়, হার্টের সমস্যা হতে পারে, ব্লাড প্রেশার বেড়ে যায়, হাড়ের ক্ষয় শুরু হয়, বেশি বয়সে অস্টিওপোরোসিস হতে পারে, চোখ ঠেলে বেরিয়ে আসে, বন্ধ্যাত্ব হতে পারে।,* চিকিৎসা,থাইরয়েডের সমস্যা নির্ধারণের জন্যে ব্লাড টেস্ট করা হয়। হাইপোথাইরয়ডিজমের চিকিৎসা ওষুধের মাধ্যমে করা হয়। হাইপারথাইরয়ডিজমের চিকিৎসায়ও ওষুধ দেওয়া হয়। তবে ওষুধে কাজ না করলে, তখন সার্জারি বা রেডিওঅ্যাক্টিভ আয়োডিন থেরাপির কথা ভাবা হয়। গয়টারের সমস্যা হলে ফোলা অংশ ম্যালিগনেন্ট কি না তা নির্ণয় করা হয়। FNAC টেস্ট করা হয়। ম্যালিগনেন্ট নির্ধারিত হলে এবং শুরুর দিকে ধরা পড়লে রেডিওঅ্যাক্টিভআয়োডিন পদ্ধতির মাধ্যমে থাইরয়েড ক্যানসার নিরাময় সম্ভব। আয়োডিনের অভাবজনিত কারণে থাইরয়েডের সমস্যা হলে আয়োডাইজড সল্ট খাওয়ার প্রয়োজন রয়েছে।,"
শীতে মুখ বেঁকে গেলে কী করবেন?,"শীতকালে বেশ কিছু রোগ দানা বাঁধে শরীরে। অদ্ভূত কিছু রোগও দেখা যায়। হঠাৎ কারো মুখ একদিকে বাঁকা হয়ে যেতে পারে। এমতাবস্থায় রোগী স্ট্রোক হয়েছে বলে ধরে নেয়। এমন সমস্যায় করণীয় সম্পর্কে বিস্তারিত জানিয়েছেন সিলেট এমএজি ওসমানী মেডিকেল কলেজ হাসপাতালের নাক-কান-গলা রোগ বিশেষজ্ঞ ডা. মো. আবদুল হাফিজ শাফী। ,এই রোগটির নাম ফেসিয়াল প্যারালাইসিস। এর সঙ্গে শীতের সরাসরি কোনো সম্পর্ক নেই। কিন্তু এ রোগের একটি রিস্ক ফ্যাক্টর হলো শ্বাসনালির ঠান্ডাজনিত ভাইরাল ইনফেকশন এবং ঠান্ডা লেগে কানের ইনফেকশন, যা এ শীতের সময় সচরাচর বেশি দেখা যায়। শীতমৌসুমে ফেসিয়াল প্যারালাইসিসের ঝুঁকি উল্লেখযোগ্যভাবে বেড়ে যায়। ,এটি এমন একটি শারীরিক অবস্থা, যেখানে মুখের একপাশের পেশিগুলো হঠাৎ অবশ হয়ে যায়। সপ্তম ক্রেনিয়াল নার্ভ যে কোনো কারণে আক্রান্ত হওয়ায় ফেসিয়াল মাসলের একপাশে দুর্বল অথবা প্যারালাইসিস হয়ে যাওয়াকে ফেসিয়াল পালসি বলা হয়। যখন সুনির্দিষ্ট কোনো কারণ পাওয়া যায় না, তখন একে বেলস পালসি বলা হয়। যে কোনো বয়সের মহিলা ও পুরুষের হতে পারে, তবে পুরুষের তুলনায় মহিলাদের এ রোগটি বেশি দেখা যায়।,* কারণ,যদিও ফেসিয়াল প্যারালাইসিসের মূল কারণ জানা যায়নি, তবে এটি ভাইরাস সংক্রমণের কারণে হতে পারে। যেমন- হারপিস সিমপ্লেক্স, ইনফ্লুয়েঞ্জাসহ বিভিন্নরকম ভাইরাল ইনফেকশন, মধ্যকর্ণের প্রদাহজনিত ইনফেকশন, ঠান্ডাজনিত কারণে (শীতের সময় মোটরসাইকেল চালানো, শীতের মধ্যে পানিতে নেমে সারারাত মাছ ধরা, শীতে খেলাধুলার পর অতিরিক্ত ঠান্ডা পানি পান করা, শীতে দীর্ঘ সময় ভ্রমণ যাত্রা ইত্যাদি), মস্তিষ্কে অথবা মাথার খুলিতে আঘাতজনিত কারণে, কানের অপারেশন পরবর্তী জটিলতা।,* লক্ষণ,* মুখ এক দিকে বেঁকে যায়।,* আক্রান্ত অংশের চোখ বন্ধ হয় না। অনেক সময় আক্রান্ত অংশের চোখ জ্বলে/পানি পড়ে।,* দাঁত দেখাতে গেলে মুখ বেঁকে যায়।,* কোনো কিছু খেতে গেলে খাবার একপাশে চলে যায়। খাবার মুখের ভেতরের আক্রান্ত অংশে জমা হয়ে থাকে।,* খাবারের স্বাদ কমে যায় বা অনুভূত হয় না।,* কপাল ভাঁজ করতে পারে না।,* হঠাৎ উচ্চ আওয়াজ শুনতে পায়।,* চিকিৎসা,উপরে উল্লিখিত সমস্যা দেখা দিলে যত দ্রুত চিকিৎসকের শরণাপন্ন হবেন, ততই ভালো। কেননা, স্টেরয়েড বা অ্যান্টিভাইরাল চিকিৎসা ৭২ ঘণ্টার মধ্যে শুরু করলেই সবচেয়ে বেশি উপকার পাওয়া যায়। এ ছাড়া চিকিৎসক বিশেষ ধরনের ব্যায়াম শিখিয়ে দেবেন, যা দিনে কয়েকবার করতে হবে। এ সময় চোখের বিশেষ যত্ন নিতে হবে। যেহেতু চোখ সহজে বন্ধ হয় না, তাই তা শুষ্ক হয়ে যায়। চোখের ড্রপ ব্যবহার ছাড়াও রাতে ঘুমানোর সময় বিশেষ প্যাঁচ ব্যবহার করে চোখ বন্ধ রাখা হয়। খাবার খেতে সমস্যা হলে ধীরে ধীরে তরল বা আধা তরল খাবার খেতে হবে। বেশিরভাগ বেলস পালসি কয়েক দিন বা কয়েক মাসের মধ্যেই সেরে যায়। কিছু ক্ষেত্রে সমস্যাটা দীর্ঘমেয়াদিও হতে পারে। বেলস পালসি গুরুতর গোছের কোনো রোগ নয়, তবে এ ধরনের উপসর্গ দেখা দিলে দ্রুত নিকটস্থ নাক-কান-গলা বিশেষজ্ঞ অথবা নিউরোমেডিসিন বিশেষজ্ঞের শরণাপন্ন হবেন। প্রয়োজন হলে পাশাপাশি ফিজিওথেরাপিও নেওয়া লাগতে পারে।,* শীতে চাই বিশেষ সতর্কতা,মাথা ঢাকার ক্ষেত্রে আমরা কিছুটা উদাসীন থাকি। মাথা, নাক, মুখ, কান-উপযুক্ত শীতের কাপড় দিয়ে ঢেকে রাখুন। শীতে টুপি, মাফলার, মাস্ক পরা ছাড়বেন না। শীতের প্রকোপে বাইরে গেলে খেয়াল রাখতে হবে কান দিয়ে যাতে বাতাস না ঢুকে। রাতের শেষদিকে ঠান্ডা লাগার আশঙ্কা আছে, তাই ঘুমানোর সময় এ ব্যাপারেও সতর্কতা অবলম্বন করা প্রয়োজন।
 ,"
টোটাল ফিটনেস ডে পালিত,"‘সুস্থ দেহ প্রশান্ত মন কর্মব্যস্ত সুখী জীবন’- এ প্রতিপাদ্য নিয়ে প্রথমবারের মতো দেশব্যাপী ব্যাপক আয়োজনে পালিত হলো ‘টোটাল ফিটনেস ডে’। ,শারীরিক, মানসিক, সামাজিক ও আত্মিক এই চার দিকের ফিটনেস নিয়ে যথাযথ সচেতনতা তৈরি করাই এ দিবসের মূল উদ্দেশ্য। এ বছর থেকে জানুয়ারি মাসের প্রথম শুক্রবার টোটাল ফিটনেস ডে পালন করা শুরু করেছে স্বেচ্ছাসেবী সংগঠন কোয়ান্টাম ফাউন্ডেশন।,দিবসটি উপলক্ষে সকালে রাজধানীর জাতীয় প্রেস ক্লাব চত্বরে সচেতনতামূলক অনুষ্ঠানের আয়োজন করে কোয়ান্টাম। দেড় ঘণ্টাব্যাপী এ আয়োজনে ছিল যোগ ব্যায়াম, শারীরিক ভারসাম্য পরীক্ষা বা বডি ব্যালান্স টেস্ট, বৃক্ষাসন, বঙ্গাসন, সচেতনতামূলক বুলেটিন-ব্রোশিউর বিতরণসহ আলোচনা, প্রাণায়াম ও মেডিটেশন। এতে যোগ-ধ্যান চর্চাকারী স্বাস্থ্য সচেতন সাধারণ মানুষ, সাংবাদিক, শিল্পী, নাট্যকর্মী, শিক্ষার্থীসহ সমাজের নানা পেশার মানুষ অংশ নেন। অনুষ্ঠানে ইয়োগা-অ্যাক্রোবেটিক প্রদর্শন করে বান্দরবান লামার কোয়ান্টাম কসমো স্কুলের শিক্ষার্থীরা।,অনুষ্ঠানে নাট্য নির্মাতা সালাহউদ্দিন লাভলু বলেন, বর্তমান সময়ের উদ্বিগ্নতা টেনশন দূরীকরণে মেডিটেশন বা ইয়োগার বিকল্প নেই। তিনি বলেন, পরিবার, সমাজ ও দেশের প্রতি একজন মানুষের দায়িত্ব রয়েছে। এ দায়িত্ব পালনে শারীরিক মানসিক সামাজিক ও আত্মিক সব দিক থেকে ভালো থাকা প্রয়োজন। এজন্যে মেডিটেশনের বিকল্প নেই। ,
নাট্যকর্মী মোমেনা চৌধুরী বলেন, শারীরিক মানসিক সুস্থতার জন্যে নিয়মিত ইয়োগা ও মেডিটেশনের চর্চা খুবই ফলপ্রসূ। এ চর্চার মাধ্যমে অভিনয়ও সহজ হয়ে যায়। টোটাল ফিটনেসের নতুন এ ধারণা সর্বত্র ছড়িয়ে দেয়ার আহ্বান জানান তিনি।,
দিবসটি উপলক্ষে অডিওর মাধ্যমে দেশবাপী শুভেচ্ছাবাণী দিয়েছেন কোয়ান্টাম ফাউন্ডেশনের মহাপরিচালক মাদাম নাহার আল বোখারী। সচেতনতামূলক সেশনগুলোতে কোয়ান্টাম মেথডের প্রবক্তা শহীদ আল বোখারী মহাজাতকের কণ্ঠে প্রচারিত হয় বিশেষ আলোচনা ও মেডিটেশন। সেখানে দেশ ও মানুষের কল্যাণ কামনা করা হয় এবং টোটাল ফিটনেস অর্জনের জন্যে সক্রিয় প্রচেষ্টার আহ্বান জানানো হয়।
 ,"
শিশুর বড় এডিনয়েড অস্ত্রোপচার না করালে যা হয়,"শীতকালে কিছু শিশুর শর্দি কাশি লেগেই থাকে। টনসিল ও এডিনয়েড গ্রন্থিও বড় হয়ে যায়। প্রাথমিক অবস্থায় সঠিক চিকিৎসা নিলে শিশু ভালো হয়ে যায়। তবে কিছু শিশুর এডিনয়েড সহজে ভালো হয় না। ৮-৯ বছরের পরও যদি এডিনয়েড বড় থাকে তবে অস্ত্রোপচারের পরামর্শ দিয়ে থাকেন চিকিৎসকরা।,এডিনয়েড গ্রন্থি বড় হলে কখন অস্ত্রোপচার জরুরি এ বিষয়ে বিস্তারিত জানিয়েছেন সিলেট এমএজি ওসমানী মেডিকেল কলেজ হাসপাতালের নাক-কান-গলা রোগ বিশেষজ্ঞ ডা. মো. আব্দুল হাফিজ শাফী। ,এডিনয়েড গ্রন্থি কী,নাকের পেছনে এডিনয়েড গ্রন্থি থাকে। এটি গঠনগত দিক থেকে টনসিলের মতো। এডিনয়েড বাইরে থেকে দেখা যায় না। কারণ আমাদের তালুর ওপরে এডিনয়েড থাকে। কাজেই এটা খালি চোখে দেখার কোনো উপায় নেই। 
এডিনয়েড দেখতে হলে এক্স-রে করতে হবে বা বিশেষ ধরনের অ্যান্ড্রোস্কোপ (Nasoendoscope) আছে, সেগুলো দিয়ে দেখা যেতে পারে।,শিশুর ঘনঘন ঠান্ডা লাগার কারণে নাকের পেছনে এডিনয়েড গ্রন্থি বড় হয়ে যায়। যার কারণে নাকের মাংস বাড়ে।
এডিনয়েড গ্রন্থি বড় হলে যেসব সমস্যা হয়,১. শিশু মুখ হাঁ করে ঘুমায়। রাতে ঘুমের মধ্যে শব্দ হয় বা নাক ডাকে। এ সমস্যা বেশিমাত্রায় হলে ঘুমের মধ্যে দম বন্ধ হয়ে আসতে পারে। যাকে চকিং বলে। ঘুমের মধ্যে কিছু সময়ের জন্য দম বন্ধ থাকতে পারে। যাকে অবস্ট্রাকটিভ স্লিপ এপনিয়া বলে।,২. শিশু ঘনঘন সর্দি-কাশিতে ভোগে। একবার সদি-কাশি হলে তা সহজে সারতে চায় না।,৩. সর্দি গলার পেছন থেকে ইউস্টেশিয়ান টিউবের মাধ্যমে কানে চলে যায়। ফলে কানে ঘনঘন ব্যথা, কানে ইনফেকশন, কানের পর্দা ফেটে যাওয়া, কানের ভেতর পানি জমা, কানে কম শোনা বা গ্লুইয়ার সমস্যা হতে পারে।,৪. এডিনয়েডের কারণে ঘনঘন গলার ইনফেকশন, খুসখুসে কাশি, গলার স্বর বসে যাওয়া হতে পারে।,৫. শরীরের ভেতর অক্সিজেনের স্বল্পতার জন্য ঘুম ঘুম ভাব, পড়ালেখা ও স্কুলে অমনোযোগী হওয়া, বুদ্ধিমত্তা কমে যাওয়ার মতো সমস্যা হয়। রাতে বিছানায় প্রস্রাবও করতে পারে।,এসব উপসর্গ দেখলে বুঝবেন শিশু এডিনয়েডের সমস্যায় ভুগছে।,চিকিৎসা ,শিশুদের এ সমস্যার ক্ষেত্রে অবশ্যই নাক-কান-গলা বিশেষজ্ঞ চিকিৎসকের পরামর্শ নেওয়া উচিত। এমন হলে বয়সভেদে এন্টি-হিস্টামিন, মন্টিলুকাস্ট, নাকের স্প্রে/ড্রপ এবং প্রয়োজনবোধে এন্টিবায়োটিক দিয়ে মেডিকেল চিকিৎসা করা হয়। সঙ্গে কানে শোনার পরীক্ষাও করে নিতে হয়। ,কখন অস্ত্রোপচার করাবেন
অনেক সময় শিশুর বয়স ১২-১৪ বছর হলেও এডিনয়েড স্বাভাবিক হয় না। ওষুধের মাধ্যমে নিরাময় না হলে শিশুর কষ্ট দীর্ঘতর হলে বিভিন্ন পরীক্ষার পর সম্পূর্ণ অজ্ঞান করে অপারেশনের মাধ্যমে এডিনয়েড ফেলে দিতে হয়, যা একটি নিরাপদ সার্জারি ।,টনসিলেকটমির মতোই এডিনয়েডেকটমিও একই প্রকৃতির অপারেশন। এ অপারেশনে চিকিৎসক নাসাপথের পেছনে থাকা এডিনয়েডটি কেটে বাদ দিয়ে দেন। ঘনঘন এডিনয়েডের সমস্যায় চিকিৎসক এ পদ্ধতি অবলম্বন করেন। এডিনয়েড যেহেতু পরবর্তীকালে নিষ্ক্রিয় হয়ে পড়ে, তাই এই অঙ্গ বাদ দিলে শিশুর কোনো সমস্যা হয় না।,মনে রাখবেন-
১. যদি নাক প্রায়ই বন্ধ থাকে এবং এক্স-রে করে তার প্রমাণ পাওয়া যায় তবেই অস্ত্রোপচার করাতে হবে 
২. এডিনয়েড বড় হয়ে যাওয়ার কারণে যদি মধ্যকর্ণে ইনফেকশন হয় এবং মধ্যকর্ণে তরল পদার্থ জমে আটকে থাকে
৩. যদি বারবার মধ্যকর্ণের ইনফেকশন হয়
৪. ঘুমের মধ্যে যদি শিশুর দম বন্ধ (স্লিপ এপনিয়া) অবস্থা হয়,অস্ত্রোপচারের উপকারিতা
অস্ত্রোপচারের পর শিশু ক্রমশ সুস্থ হয়ে ওঠে, শিশুর নাক বন্ধ অবস্থার উন্নতি হয়। এ সময়ে শিশুকে নাক দিয়ে শ্বাস নিতে অভ্যস্ত করে তুলতে হবে। 
অ্যালার্জি থাকলে অপারেশনের পর শিশুকে অ্যালার্জির জন্য দীর্ঘমেয়াদী ওষুধ দিতে হবে। অপারেশনের দুই-তিন দিনের মধ্যেই শিশু স্বাভাবিক অবস্থায় ফিরে আসে এবং এক থেকে দুই সপ্তাহের মধ্যে শিশু সম্পূর্ণভাবে স্বাভাবিক জীবনে ফিরে আসে।,অস্ত্রোপচার না করালে যে ঝুঁকি
গবেষণায় দেখা গেছে, দীর্ঘদিন ধরে শিশুর নাক বন্ধ থাকার কারণে মস্তিষ্কে অক্সিজেন সরবরাহ কমে যায়। এর ফলে শিশুর মস্তিষ্কের সঠিক বিকাশ বিঘ্নিত হয়। ফলে শিশুর বুদ্ধির বিকাশ কম হয়। এছাড়া শিশু ক্রমাগতভাবে কম শোনার কারণে ক্লাসে অমনোযোগী হয়ে পড়ে, পড়াশোনায় খারাপ করে এবং শিক্ষাজীবন ব্যাহত হয়।,একপর্যায়ে শিশুর মধ্যকর্ণের ইনফেকশন জটিল হয়ে কানের পর্দা ফুটো করে দেয় এবং শিশু কানপাকা রোগের নিয়মিত রোগী হয়ে যায় অর্থাৎ দীর্ঘস্থায়ী কানপাকা রোগে আক্রান্ত হয়ে পড়ে।,শিশু মুখ হা করে ঘুমায়। রাতে ঘুমের মধ্যে শব্দ হয় (নাক-ডাকা)। এ সমস্যা বেশিমাত্রায় হলে ঘুমের মধ্যে দম বন্ধ হয়ে আসতে পারে বা কিছু সময়ের জন্য দম বন্ধ থাকতে পারে (অবস্ট্রাকটিভ স্লিপ এপনিয়া)।
 ,"
রাষ্ট্রায়ত্ব ব্যাংকে ২৭৭৫ জনবল নিয়োগ,"গত সপ্তাহে বড় নিয়োগ বিজ্ঞপ্তি প্রকাশের পর এবার আরও একটি বড় নিয়োগ বিজ্ঞপ্তি প্রকাশ করেছে রাষ্ট্রায়ত্ব ১০টি ব্যাংক। ,ব্যাংকার্স সিলেকশন কমিটির সদস্যভুক্ত ১০টি ব্যাংক/আর্থিক প্রতিষ্ঠানে অফিসার (সাধারণ) পদে ২ হাজার ৭৭৫ জন নেওয়া হবে। আগ্রহী হলে আপনিও আবেদন করতে পারেন। তবে যোগ্যতা না থাকলে আবেদন করার দরকার নেই।,সমন্বিতভাবে একক প্রতিযোগিতামূলক পরীক্ষার মাধ্যমে ২০২১ সালভিত্তিক অফিসার (সাধারণ) পদে শূন্য পদগুলো পূরণ করা হবে। ,বৃহস্পতিবার সন্ধ্যায় বাংলাদেশ ব্যাংকের নিয়োগসংক্রান্ত ওয়েবসাইটে জনবল নিয়োগের এ বিজ্ঞপ্তি প্রকাশ করা হয়। এর আগে গত সপ্তাহে সমন্বিত ১০টি ব্যাংক/আর্থিক প্রতিষ্ঠানে সিনিয়র অফিসার (সাধারণ) পদে ৯২২ জন নিয়োগের বিজ্ঞপ্তি প্রকাশ করা হয়।,অফিসারের ২ হাজার ৭৭৫টি পদের মধ্যে সোনালী ব্যাংকে ১,০৫৪ জন, জনতা ব্যাংকে ৩০২ জন, অগ্রণী ব্যাংকে ১,০০০ জন, রূপালী ব্যাংকে ১৫ জন, বাংলাদেশে ডেভেলপমেন্ট ব্যাংকে ৩৫ জন, বাংলাদেশ কৃষি ব্যাংকে ২৭৫ জন, বাংলাদেশ হাউস বিল্ডিং ফাইন্যান্স করপোরেশনে ২৪ জন, প্রবাসীকল্যাণ ব্যাংকে ১৯ জন, কর্মসংস্থান ব্যাংকে ৪৫ জন এবং ইনভেস্টমেন্ট করপোরেশন অব বাংলাদেশে ৬ জন নেওয়া হবে।,যেকোনো বিষয়ে স্নাতক ও স্নাতকোত্তর ডিগ্রি থাকলে আবেদন করা যাবে। আবেদনের শেষ সময় ৯ ফেব্রুয়ারি। এই পদে নিয়োগ পেলে বেতন স্কেল হবে ১৬,০০০-৩৮,৬৪০ টাকা।,
আবেদনের সর্বোচ্চ বয়স ৩০ বছর। তবে বীর মুক্তিযোদ্ধার সন্তান ও শারীরিক প্রতিবন্ধী আবেদনকারীর ক্ষেত্রে সর্বোচ্চ বয়স ৩২ বছর। জনপ্রশাসন মন্ত্রণালয়ের সিদ্ধান্ত অনুসারে ২০২০ সালের ২৫ মার্চ তারিখে যারা সর্বোচ্চ বয়সসীমায় পৌঁছেছেন তাঁরাও আবেদন করতে পারবেন।,বাংলাদেশ ব্যাংকের নিয়োগসংক্রান্ত ওয়েবসাইটের মাধ্যমে অনলাইনে আবেদন করতে হবে। আবেদনের জব আইডি নম্বর ১০১৮১। আবেদন ফি বাবদ ২০০ টাকা ডাচ্‌-বাংলা ব্যাংকের মোবাইল ব্যাংকিং রকেটের মাধ্যমে জমা দিতে হবে। নিয়োগসংক্রান্ত বিস্তারিত তথ্য এই লিংকে জানা যাবে।
 ,"
নরমাল ডেলিভারি চাইলে কী করবেন? ,"মাতৃত্বের স্বাদ কোন নারী না নিতে চায়। সবারই চাওয়া সন্তানটা যেন সুস্থভাবে পৃথিবীতে আসে। স্বাভাবিক প্রক্রিয়ায় নবজাতক পৃথিবীর আলো দেখুক সব নারীই চান। কিন্তু বেশিরভাগ থেকে নরমাল ডেলিভারি হয় না। অস্ত্রোপচারের মাধ্যমে শিশুর জন্ম হয়।,নরমাল ডেলিভারি চাইলে করণীয় কী, সে সম্পর্কে বিস্তারিত জানিয়েছেন বি আই এইচ এস জেনারেল হাসপাতালের ফার্টিলিটি কনসালট্যান্ট ও গাইনোকোলজিস্ট ডা. হাসনা হোসেন আঁখি। ,* প্রেগনেন্সি হতে হবে পূর্ব পরিকল্পিত : এক্ষেত্রে জটিলতা কম হয়। সবকিছু নিয়ন্ত্রিত থাকে। গর্ভধারণের তিন মাস আগে থেকে গাইনোকোলজিস্টের শরণাপন্ন হতে হয়। এ সময় তার শারীরিক অবস্থা জানা যায়, গর্ভধারণের কোনো জটিলতা আছে কিনা সেগুলো নির্ণয় করা হয় এবং চিকিৎসাও দেওয়া যায়। ফলে গর্ভধারণের জটিলতাগুলো এড়ানো সম্ভব হয়।,* সঠিক বয়সে গর্ভধারণ : মেয়েদের গর্ভধারণের উপযুক্ত বয়স হচ্ছে ২০ থেকে ৩৫ বছর। এ সময় জটিলতা কম হয় এবং নরমাল ডেলিভারি সহজ হয়।,* উপযুক্ত বিএমআই : উচ্চতা এবং ওজন নরমাল ডেলিভারির ক্ষেত্রে গুরুত্বপূর্ণ ভূমিকা রাখে। সঠিক বিএমআই থাকলে নরমাল ডেলিভারি সহজ হয়।,* নিয়মিত এন্টিনেটাল চেকআপ : নিয়মিত এন্টিনেটাল চেকআপে রোগীর ওজন, প্রেসার, হিমোগ্লোবিন, ব্লাড সুগার, বাচ্চার মুভমেন্ট, বাচ্চার ওজন বৃদ্ধি-সবকিছু দেখা যায়। এর ফলে কোথাও কোনো ব্যত্যয় হলে সে অনুযায়ী ব্যবস্থাও নেওয়া যায়।,* শরীর চর্চা : নিয়মিত শারীরিক ব্যায়াম, ইয়োগা ও ব্রিদিং এক্সারসাইজের মাধ্যমে নিজেকে ফিট রাখা জরুরি। ফলে গর্ভবতীরা লেবার পেইনের তীব্রতাকে সহ্য করতে পারে। বিশেষ করে ব্রিদিং এক্সারসাইজ এবং ইয়োগা নরমাল ডেলিভারির জন্য কার্যকরী একটি পদ্ধতি।,* সুষম খাদ্যাভ্যাস : পুষ্টিকর ও সুষম খাদ্যাভ্যাসের মাধ্যমে শরীরের শক্তি সঞ্চয় করে রাখা জরুরি। বিশেষ করে হিমোগ্লোবিন সঠিক পরিমাণে রাখা এবং প্রাণশক্তি বজায় রাখা নরমাল ডেলিভারির জন্য প্রয়োজন।,* আনুষঙ্গিক রোগ নিয়ন্ত্রণে রাখা : গর্ভাবস্থায় অনেকেরই নতুন উপসর্গ তৈরি হয়, যেমন ডায়াবেটিস, হাই ব্লাড প্রেসার। এগুলো নিয়ন্ত্রণে রাখা জরুরি। এগুলো নিয়ন্ত্রণে না থাকলে নরমাল ডেলিভারি করা অনেক সময় অসম্ভব হয়ে পড়ে।,* গর্ভকালীন জটিলতা থেকে মুক্ত থাকা : গর্ভাবস্থায় অনেক ধরনের জটিলতা তৈরি হতে পারে, যেমন গর্ভফুল নিচে থাকা, বাচ্চার ওজন কম থাকা, হঠাৎ করে পানি ভেঙে যাওয়া। এসব সমস্যা থাকলে নরমাল ডেলিভারি করা যায় না।,* মনোবল ঠিক থাকা : নরমাল ডেলিভারির জন্য মানসিক শক্তি একান্ত জরুরি। বিশেষ করে ডেলিভারির ব্যথা সহ্য করার ক্ষমতা থাকতে হবে।,* ব্যথামুক্ত নরমাল ডেলিভারি : ইপিডুরাল এনালজেসিয়ারের মাধ্যমে খুব সহজেই নরমাল ডেলিভারি করা সম্ভব। যদিও একটু ব্যয়বহুল। বাংলাদেশের বড় হাসপাতালগুলোতে ব্যথামুক্ত নরমাল ডেলিভারির ব্যবস্থা আছে।,"
কাল টোটাল ফিটনেস দিবস,"দেশব্যাপী প্রথমবারের মতো পালিত হতে যাচ্ছে ‘টোটাল ফিটনেস ডে’। ,২০২৩ সাল থেকে প্রতি বছর জানুয়ারি মাসের প্রথম শুক্রবার দিবসটি পালনের উদ্যোগ নেওয়া হয়েছে। ,‘সুস্থ দেহ প্রশান্ত মন কর্মব্যস্ত সুখী জীবন’ এ প্রতিপাদ্য নিয়ে সারা দেশে দিবসটি উদযাপন করবে স্বেচ্ছাসেবী সংগঠন কোয়ান্টাম ফাউন্ডেশন। ,৬ জানুয়ারি সকাল ৭টায় রাজধানীর জাতীয় প্রেস ক্লাব চত্বরে সচেতনতামূলক বিশেষ সেশনের আয়োজন করা হচ্ছে। ,ঘণ্টাব্যাপী অনুষ্ঠানে থাকবে যোগ ব্যায়াম, শারীরিক ভারসাম্য পরীক্ষা বা বডি ব্যালান্স টেস্ট, সচেতনতামূলক বুলেটিন-ব্রোশিউর বিতরণসহ আলোচনা, প্রাণায়াম ও মেডিটেশন। শরীর চর্চাকারী ও স্বাস্থ্য সচেতনতা তৈরি করা বিভিন্ন স্বেচ্ছাসেবী সংগঠনও দিবসটি উদযাপন করবে। ,সারাদেশের বিভিন্ন উন্মুক্ত স্থানে এ ধরনের শতাধিক সেশন আয়োজিত হবে।, দিবস পালনের মূল উদ্দেশ্য টোটাল ফিটনেস নিয়ে মানুষের ভেতর যথাযথ সচেতনতা তৈরি করা। ,দিবসের প্রাসঙ্গিকতা নিয়ে কোয়ান্টাম ফাউন্ডেশনের পরিচালক সমন্বয় সুরাইয়া রহমান বলেন, সব দিক থেকে ফিট হতে পারলেই সামগ্রিকভাবে একটি সুন্দর জীবন পাওয়া সম্ভব। নির্মাণ করা সম্ভব একটি সমমর্মী সমাজ। ‘টোটাল ফিটনেস ডে’ উদযাপনের প্রাসঙ্গিকতা এখানেই। ক্রমশ ভোগমুখী আত্মপর হয়ে ওঠা এবং অবৈজ্ঞানিক জীবনাচার অনুসরণ করে অসুস্থ হয়ে পড়া মানুষকে সার্বিক ভালো থাকার সন্ধান দিতেই এ উদ্যোগ। সকলের মাঝে টোটাল ফিটনেস বিষয়ে সচেতনতা তৈরি হলেই মানুষ ভোগমুখী মানসিকতা থেকে বেরিয়ে আসতে পারবে। পরিশ্রমমুখী, সমমর্মী ও সুখী জীবনে প্রবেশ করতে পারবে।
 ,"
প্রথমবারের মতো পালিত হচ্ছে টোটাল ফিটনেস ডে,"শারীরিক, মানসিক, সামাজিক ও আত্মিক সব দিক থেকে ফিটনেস অর্জনের আহ্বান নিয়ে দেশব্যাপী প্রথমবারের মতো পালিত হতে যাচ্ছে ‘টোটাল ফিটনেস ডে’। ,২০২৩ সাল থেকে প্রতি বছর জানুয়ারি মাসের প্রথম শুক্রবার দিবসটি পালনের উদ্যোগ নেওয়া হয়েছে। ,‘সুস্থ দেহ প্রশান্ত মন কর্মব্যস্ত সুখী জীবন’ এ প্রতিপাদ্য নিয়ে সারা দেশে দিবসটি উদযাপন করবে স্বেচ্ছাসেবী সংগঠন কোয়ান্টাম ফাউন্ডেশন। ,৬ জানুয়ারি সকাল ৭টায় রাজধানীর জাতীয় প্রেস ক্লাব চত্বরে সচেতনতামূলক বিশেষ সেশনের আয়োজন করা হচ্ছে। 
ঘণ্টাব্যাপী অনুষ্ঠানে থাকবে যোগ ব্যায়াম, শারীরিক ভারসাম্য পরীক্ষা বা বডি ব্যালান্স টেস্ট, সচেতনতামূলক বুলেটিন-ব্রোশিউর বিতরণসহ আলোচনা, প্রাণায়াম ও মেডিটেশন। শরীর চর্চাকারী ও স্বাস্থ্য সচেতনতা তৈরি করা বিভিন্ন স্বেচ্ছাসেবী সংগঠনও দিবসটি উদযাপন করবে। ,সারাদেশের বিভিন্ন উন্মুক্ত স্থানে এ ধরনের শতাধিক সেশন আয়োজিত হবে।, দিবস পালনের মূল উদ্দেশ্য টোটাল ফিটনেস নিয়ে মানুষের ভেতর যথাযথ সচেতনতা তৈরি করা। একজন মানুষের ভালো থাকা মানে সব দিক থেকেই ভালো থাকা। সব দিক মানে শারীরিক, মানসিক, সামাজিক ও আত্মিক এই চারটি দিকেই ভালো থাকা। সব দিক থেকে ফিট থাকলেই সার্বিকভাবে ভালো থাকা সম্ভব। তাই চার ক্ষেত্রের প্রতিটি ক্ষেত্রেই ফিটনেস দরকার। দরকার টোটাল ফিটনেস।,শারীরিক ফিটনেস মানে সুস্থ থাকা, নিরোগ থাকা এবং অবশ্যই কর্মক্ষম থাকা। এটা অর্জনের জন্যে ছোট ছোট কিছু বিষয়ে সচেতন হওয়াই যথেষ্ট। যেমন- খাদ্যাভ্যাস। ,ইমিউনোলজিস্ট প্রফেসর ক্যারোলা ভিনেস ও জেমস লি দীর্ঘ গবেষণার পর বলেন, সাম্প্রতিক সময়ে এমন কিছু রোগের উৎপত্তি হচ্ছে, আগের কোনো সময়ে যার কোনো দেখা মেলেনি। তারা এজন্যে দায়ী করেছেন খাদ্যাভ্যাস বিশেষ করে ফাস্টফুড ও প্যাকেটজাত খাবারের প্রতি বিশ্বজুড়ে সবার ব্যাপক আগ্রহকে।”,খাদ্যাভ্যাস সঠিক করতে অর্থ নয়, প্রয়োজন মানসিকতার পরিবর্তন। টিনজাত, প্যাকেটজাত, প্রক্রিয়াজাত খাবারের বদলে বেশি বেশি প্রাকৃতিক খাবারে অভ্যস্ত হলে শারীরিক ফিটনেস অর্জিত হয় সহজে। রাতে বেশি না খেয়ে সকালে বেশি খেলে তা সুস্থতাকে নিশ্চিত করে। নিয়মিত হাঁটা, দৌড়ানো, যোগব্যায়াম, দম ইত্যাদির চর্চা দেহকে রাখে প্রাণবন্ত। রাতে নির্দিষ্ট সময়ে ঘুম এবং অবশ্যই ভালো ঘুম দেহের ক্লান্তি দূর করে দেহকে পরের দিনের জন্যে ফিট করে তোলে। আর এই সকল কিছুর জন্যে দরকার একটি সুন্দর ছন্দ। যা একটি বাস্তবসম্মত রুটিন অনুসরণের মাধ্যমে সম্ভব। যদি শারীরিক ফিটনেস অর্জন করতে হয় তাহলে জীবনের গুরুত্ব-তালিকায় এসব রাখার কোনো বিকল্প নেই।,মানসিক ফিটনেসের মানে হলো মানসিকভাবে সুস্থ সবল থাকা। সব সময় প্রশান্ত থাকা। রাগ ক্ষোভ ঘৃণা ঈর্ষা লোভ মোহ স্ট্রেস পরশ্রীকাতরতা ইত্যাদি থেকে মুক্ত থাকা। কোনো নেতিবাচক পরিস্থিতিতে ভেঙে না পড়া। নিজের প্রজ্ঞা অনুসারে কাজ করা। সে জন্যে সবার আগে দরকার মমতা। সমমর্মিতা। দালাই লামার উক্তি, ‘যদি তুমি অন্যকে সুখী দেখতে চাও তাহলে সমমর্মী হও। নিজেকে সুখী দেখতে চাইলেও তুমি সমমর্মী হও’। মমতার পাশাপাশি নিজেকে প্রশান্ত রাখা, রাগ ক্ষোভ থেকে মুক্ত রাখা, ক্ষমা করা, ছোটখাটো বিষয় থেকে আনন্দ খুঁজে নেয়া ইত্যাদিও জরুরি। অর্থাৎ নিজের মনটাকে নিজের নিয়ন্ত্রণে রাখা খুব দরকার। এজন্যে মেডিটেশন হতে পারে খুব কার্যকর উপায়।,সামাজিক ফিটনেসের মানে হলো সকলের সাথে মিলেমিশে ভালো থাকতে পারার যোগ্যতা। একা একা স্বার্থপরের মতো বাঁচা মানে ভালোভাবে বাঁচা নয়। সবাই মিলে ভালোভাবে বাঁচতে পারাটাই প্রকৃত ফিটনেসের প্রমাণ। এই যোগ্যতাটা জরুরি তাই। সামাজিকভাবে ফিট থাকতে হলে সকলের সাথে মেলামেশার দক্ষতা অর্জন প্রয়োজন। একই সাথে খুব ভালো হয় সামাজিক যোগাযোগ মাধ্যমের বদলে বাস্তব সামাজিক যোগাযোগ বাড়াতে পারলে। সবাইকে আগে সালাম দিতে বা সম্ভাষণ করতে পারলে।,প্রতিবেশির খোঁজ খবর নেয়া, সমাজের আর দশজনের প্রয়োজনে পাশে দাঁড়ানো, সবার সাথে সম্মানজনক আচরণ ইত্যাদি মানবিক চর্চাও একজনকে সামাজিকভাবে ফিট করে তোলে। স্যোশাল নিউরোসায়েন্সের প্রবক্তা অধ্যাপক ড. জন টি ক্যাসিওপ্পো বলেন, একাকিত্ব মানে শুধু পাওয়ার পথ বন্ধ হয়ে যাওয়া নয়, একাকী জীবনের অর্থ হলো অন্যকে দেওয়ার পথও রুদ্ধ হয়ে যাওয়া। আর এই বিচ্ছিন্নতা আমাদের সুখ ও সামগ্রিক ভালো থাকাকে ব্যাহত করে।,সামাজিক ফিটনেস বাড়ানোর উদ্যোগ নিলে আত্মিক ফিটনেস বাড়ানোর পথও সহজ হয়ে যায়। ,দিবসের প্রাসঙ্গিকতা নিয়ে কোয়ান্টাম ফাউন্ডেশনের পরিচালক সমন্বয় সুরাইয়া রহমান বলেন, সব দিক থেকে ফিট হতে পারলেই সামগ্রিকভাবে একটি সুন্দর জীবন পাওয়া সম্ভব। নির্মাণ করা সম্ভব একটি সমমর্মী সমাজ। ‘টোটাল ফিটনেস ডে’ উদযাপনের প্রাসঙ্গিকতা এখানেই। ক্রমশ ভোগমুখী আত্মপর হয়ে ওঠা এবং অবৈজ্ঞানিক জীবনাচার অনুসরণ করে অসুস্থ হয়ে পড়া মানুষকে সার্বিক ভালো থাকার সন্ধান দিতেই এ উদ্যোগ। সকলের মাঝে টোটাল ফিটনেস বিষয়ে সচেতনতা তৈরি হলেই মানুষ ভোগমুখী মানসিকতা থেকে বেরিয়ে আসতে পারবে। পরিশ্রমমুখী, সমমর্মী ও সুখী জীবনে প্রবেশ করতে পারবে।
 ,"
"শিশুর কানে ব্যথা হয় কেন, কী করবেন? ","শিশুদের কান ব্যথা হয়ে থাকে। অনেক সময় ঠান্ডা লেগে এ সমস্যা হয়ে থাকে। আবার কান পেকেও ব্যথা হতে পারে।,সাধারণত ৬ থেকে ১৮ মাসের মধ্যে কানের ইনফেকশন সবচেয়ে বেশি হয়। তিন বছরের কম বয়সি শতকরা ৩০ ভাগ শিশু কোনো না কোনো কারণে কানে ব্যথায় ভুগে থাকেন।,এ বিষয়ে বিস্তারিত জানিয়েছেন সিলেট এমএজি ওসমানী মেডিকেল কলেজ হাসপাতালের নাক-কান-গলা রোগ বিশেষজ্ঞ এবং হেড-নেক সার্জন ডা. মো. আব্দুল হাফিজ শাফী। ,কানে ব্যথার কারণ,* ঠান্ডা লাগলে বা সর্দি-কাশি থেকে নাক এবং কানের সংযোগ টিউব ব্লক থেকে কানের পর্দার ভিতরের দিকে তরল পদার্থ জমা হয়ে পর্দা ফুলে ওঠে ব্যথার সৃষ্টি করে।,* কানের ভিতর/এক্সটারনাল ইয়ার ক্যানেল ওয়াক্স বা ময়লা দ্বারা বন্ধ হলে গেলে।,* কানের পর্দার বাইরে এয়ার ক্যানেলে সংক্রমণ হলে ব্যথা হয়।,* কানের ভেতরে ফোঁড়া বা লোমের গোড়ায় ইনফেকশন হলে কানে প্রচুর ব্যথা হয়।,* কানের ভেতরে বহিঃকর্ণ বা কানের পর্দা কাঠি বা কটনবার্ড দ্বারা আঘাতপ্রাপ্ত হলে, কানের পর্দা ফেটে গেলে।,* গলাব্যথা বা টনসিলের ইনফেকশন হলে, অথবা দাতে ব্যথা হলে।,কীভাবে বুঝবেন শিশুর কানে ব্যথা হচ্ছে,* কানে ব্যথা হলে শিশু চিৎকার করে কাঁদবে, শরীরের তাপমাত্রা বৃদ্ধি পাবে এবং অস্থিরতা বাড়বে।,* শিশু নিজে নিজের কান ধরবে এবং টানাটানি করবে। কিছু খাবে না, খাবারের রুচি কমে যাবে।,* রাতে ব্যথার জন্য ঘুমাবে না, কান্নাকাটি করবে।,* কাশি ও নাক দিয়ে পানি ঝরতে পারে।,* কানে শুনবে, কিন্তু যারা হাঁটতে পারে তাদের ভারসাম্য বিঘ্ন হয়ে যেতে পারে।,কানে ব্যথার চিকিৎসা,কান ব্যথায় শিশু অস্থির হলে, ঘাড় শক্ত হলে, ক্লান্ত হয়ে নিস্তেজ হয়ে পড়লে তৎক্ষণাৎ জরুরি ভিত্তিতে হাসপাতালে নিয়ে যেতে হবে এবং ডাক্তারের পরামর্শ নিতে হবে।,* জ্বর ও ব্যথার জন্য বেদনানাশক ওষুধ যেমন-প্যারাসিটামল, আইবুপ্রোফেন দিয়ে চিকিৎসা করা হয়ে থাকে।,* ইনফেকশন থাকলে উপযুক্ত অ্যান্টিবায়োটিক দিতে হবে, কানের ভেতর শুকনো রাখতে হবে এবং কানে পানি যেন না যায় সেদিকে সতর্ক থাকতে হবে।,* ব্যথাসহ যদি কান দিয়ে পুঁজ বা রক্ত মিশ্রিত পানি পড়ে তবে কানের ড্রপ দেওয়া যেতে পারে। এক্ষেত্রে ডাক্তারের পরামর্শ নিতে হবে।,* ওয়াক্স বা ময়লা থাকলে অলিভ অয়েল দিয়ে ময়লা নরম করে নাক-কান-গলার চিকিৎসক দিয়ে পরিষ্কার করতে হবে।,* অনেক সময় নাক-কান-গলার চিকিৎসকরা নাকের ড্রপ দিয়ে থাকেন কানে ব্যথার চিকিৎসায়, সেক্ষেত্রে বিভ্রান্ত না হয়ে প্রয়োজনে বুঝে নিবেন।,* দাঁতের কোনো সমস্যার জন্য কানে ব্যথা হলে দন্ত বিশেষজ্ঞকে দেখাতে হবে।,কানের সংক্রমণ যথাসময়ে চিকিৎসা না করলে কী জটিলতা হবে,* সংক্রমণ বা ইনফেকশন অতি মাত্রায় বৃদ্ধি পাবে।,* এয়ারড্রাম (কানের পর্দা) ক্ষতিগ্রস্ত হবে।,* বাচ্চা কানে শুনবে না।,* কানের পেছনে মাথার হাড়ে সংক্রমণ ছড়িয়ে পড়ে ম্যাস্টোডাইটিস হতে পারে।,* মেনিনজাইটিস বা ব্রেনের পর্দায় সংক্রমণ হতে পারে।,* শিশুর বাকশক্তির সমস্যা দেখা দিতে পারে।,* কানের ঘনঘন বিশ্রী গন্ধযুক্ত পুঁজ পড়া থেকে ফেসিয়াল প্যারালাইসিস বা মুখমণ্ডলের পক্ষাঘাত হয়ে মুখ বেঁকে যেতে পারে।,কীভাবে কানের ব্যথা থেকে শিশুকে রক্ষা করবেন,* কানের ভেতরে কোনো কিছু দিয়ে আঘাত করা যাবে না।,* জন্মের পর প্রথম এক বছর ঠান্ডা লাগা থেকে বিরত রাখতে হবে।,* যেসব শিশু ফিডার দুধ খায় তাদের মাথা উঁচু করে দুধ খাওয়াতে হবে। ঘুমন্ত ও শুয়ে থাকা অবস্থায় কখনোই শিশুকে বুকের দুধ খাওয়ানো যাবে না।,* শিশুকে পরিষ্কার-পরিচ্ছন্ন রাখতে হবে।,* শিশুর সামনে ধূমপান করা থেকে বিরত থাকতে হবে।,* শিশুকে বুকের দুধ সঠিক নিয়মে বসিয়ে খাওয়াতে হবে।,* এডিনয়েডের বা নাকের পিছনের এক ধরনের গ্লান্ড বড় হলে নাকের সঙ্গে কানের সংযোগকারী টিউব ব্লক হয়ে কানের সংক্রমণ হতে পারে, তাই এরকম সমস্যায় মুখ দিয়ে শ্বাস নিলে বা বাচ্চা হাঁ করে ঘুমালে নাক-কান-গলার চিকিৎসক দ্বারা চিকিৎসা করাতে হবে।
 ,"
মানসিক স্বাস্থ্য ও সামাজিক সমস্যা নিয়ে কাজ করতে চান জিল্লুর,"নব্বইয়ের দশকে বাবার হাত ধরে যুক্তরাজ্য পাড়ি জমান বাংলাদেশের সুনামগঞ্জের কিশোর জিল্লুর হোসাইন। তারপর বেড়ে ওঠা ও পড়াশোনা সেখানেই। পড়াশোনা শেষ হওয়ার আগেই যুবক জিল্লুর ধরলেন বাবার ব্যবসার হাল। খুব দ্রুত নতুন করে সাফল্যের দেখা পেলেন জিল্লুর। ,ছোটবেলা থেকেই ইচ্ছে ছিল মানুষের জন্য কিছু করার। সেই চিন্তা থেকে ২০১২ যুক্তরাজ্যে যাত্রা শুরু করেন জাই ফাউন্ডেশন। গত এক যুগে নানামুখী কর্মকাণ্ডে জাই ফাউন্ডেশন হয়ে ওঠেছে যুক্তরাজ্যের অনেকের অত্যন্ত প্রিয় নাম। 
আর সেই জাই ফাউন্ডেশনেরই আরেকটি উদ্যোগ এসএমআর এবার চালু হচ্ছে বাংলাদেশে। মূলত মানুষের মানসিক স্বাস্থ্য, সামাজিক সমস্যা ও অন্যান্য বিষয় নিয়ে বৈশ্বিকভাবে কাজ করে এসএমআর। ,বাংলাদেশে এই প্রতিষ্ঠানের একটি কলসেন্টার স্থাপন ও দক্ষ জনশক্তি তৈরির জন্য এর মধ্যেই আনুষ্ঠানিক চুক্তি স্বাক্ষরিত হয়েছে। বিশ্বের বিভিন্ন স্থানের গুরুত্বপূর্ণ রিসোর্স পার্সনদের দিয়ে প্রশিক্ষণ দিয়ে তৈরি করা হবে এই কলসেন্টারের কর্মী। ,মাল্টিলেঙ্গুয়াল এই কলসেন্টার প্রথমে ইংল্যান্ডে বসবাসরত বাঙালি ও ইংল্যান্ডের নাগরিকদের মানসিক স্বাস্থ্য সংক্রান্ত সেবা দেবে। মূলত নি:সঙ্গ, ডিপ্রেশনে থাকা আত্মহত্যাপ্রবণ মানুষদের  নিয়ে এ সংগঠনের কাজ। পর্যায়ক্রমে এর কাজ বাংলাদেশেও চালু হবে বলে জানান এসব সামাজিক কার্যক্রমের মূল উদ্যোক্তা জাই ফাউন্ডেশন ও এসএমআরের প্রতিষ্ঠাতা জিল্লুর হোসাইন। ,মূলত লন্ডনে এই সেবা চালু হলেও এখন বৈশ্বিকভাবে এটি ছড়িয়ে দেওয়ার পরিকল্পনা চলছে। ,জিল্লুর হোসাইন যুগান্তরকে জানান, এতোদিন ইংল্যান্ড নানাভাবে বাংলাদেশকে সহযোগিতা করেছে। এবার আমরা চাচ্ছি এখানকার জনশক্তি ব্যবহার করে ইংল্যান্ডের মানুষদের সেবা দিতে। এটি সম্ভব হলে বাংলাদেশের মানুষের জন্য অনেক বড় একটি অর্জন হবে। শুধু তাই নয়, এখানে প্রশিক্ষণ পাওয়া ব্যক্তিরা যেমন বাংলাদেশের জন্য বড় সম্পদ হয়ে ওঠতে পারবেন। ঠিক তেমনি আন্তর্জাতিক মানদন্ড অনুযায়ী এই প্রশিক্ষিতদের দেশের বাইরেই রপ্তানি সম্ভব। ,এসএমআরের মূল উদ্যোক্তা জাই ফাউন্ডেশনের কার্যক্রম শুরু করে ২০১২ সালে। এরপর যুক্তরাজ্যেও স্কুল ও হাসপাতালগুলোতে নানামুখী সেবা প্রদান শুরু করে এই অলাভজনক স্বেচ্ছাসেবী সংগঠনটি। ,,জিল্লুর জানান, মানসিক স্বাস্থ্যের সমস্যা কমবেশি প্রতিটি মানুষের মধ্যেই থাকে। উদাহারণ হিসেবে বলা যায়, যদি কারো হাত ভাঙা তাহলে সেটা দেখা যায়। কিন্তু দেহের ভেতরের যে অংশ আক্রান্ত হয়, সেটা দেখানো সম্ভব হয় না। এক গবেষণায় দেখা গেছে, ৭৫ শতাংশ মানুষ মেন্টাল হেল্থ নিয়ে সমস্যায় ভোগেন। আপনি যদি তাদের কথার মাধ্যমে ভালো রাখতে পারেন তাহলে তারা শান্ত হবে এবং তাদের মানসিক স্বাস্থ্যও ভালো থাকবে। অবাক করা তথ্য হলো বিশ্বে মাত্র ৪ সেকেন্ডে একজন মানুষ আত্মহত্যা করছে। ,এ আত্মহত্যা মেন্টাল হেলথের কারণেই হয়ে থাকে। কেউ যদি মনে করেন হতাশা, অবসাদগ্রস্থ, অসুখী এবং তার পৃথিবীতে বেঁচে থাকার কোনো আগ্রহ নেই, সেই সব মানুষদের জন্যই এ উদ্যোগ। মানুষ এখন এত ব্যস্ত যে কারো সাথে কথা বলার সময় নেই। যে মানুষটি হতাশাগ্রন্থ হয়ে আত্মহত্যার পথ বেছে নিল, সে হয়তো কারো সাথে একটু কথা বলতে পারলেই এমন আত্মাহুতির পথ বেছে নিত না। আমাদের কল সেন্টার এমন মানুষের সমস্যা সমাধানে এগিয়ে আসবে। ,তিনি বলেন, আমাদের কর্মীরা জানে, কীভাবে মানুষকে ট্রিট করে বিপথগামী থেকে পথে ফিরিয়ে আনা যাবে। ইংল্যান্ডে আমাদের কোম্পানির সঙ্গে ন্যাশনাল হেল্প লাইন নম্বরের যোগাযোগ আছে। পুলিশের সঙ্গে আছে, হাসপাতালগুলোর সঙ্গে আছে। তারা যদি মনে করে রোগীটা বেশি খারাপ পরিস্থিতির মধ্য দিয়ে যাচ্ছে! তাকে আমাদের কাস্টমার নাম্বারে ফোন করে সমস্যা শেয়ার করতে পারে। ,প্রতিষ্ঠানের মূল ফান্ডিং জিল্লুর হোসাইনের পারিবারিক ব্যবসার সিএসআর ফান্ড থেকে আসলেও ইংল্যান্ডের বিত্তশালীরা এখন এগিয়ে আসছেন। সবার সহযোগিতা নিয়ে জিল্লুর তার সেবাটি ছড়িয়ে দিতে চান সারা বিশ্বে। ,এসএমআরের এ উদ্যোগে বাংলাদেশ কীভাবে উপকৃত হবে? এমন প্রশ্নের জবাবে জিল্লুর হোসাইন বলেন, যাদের আমরা ট্রেনিং দিচ্ছি, যেমন নার্সের ট্রেনিং শেষে কর্মসংস্থানের সুয়োগ পাচ্ছে। ইংল্যান্ড, জার্মানি, ফ্রান্সসহ অনেক দেশে বাংলাদেশের নার্স কাজের সুযোগ পাচ্ছে। ভবিষ্যতে যদি তাদের নার্সের প্রয়োজন হয়, তাহলে আমাদের ট্রেনিং প্রাপ্ত নার্সদের সহজে যোগ দিতে পারবে। নতুন কাউকে কাজে যোগ দিতে অন্তত ছয় মাস সময় লেগে যাবে। আমাদের ট্রেনিংপ্রাপ্তরা সেখানে দ্রুত কর্মসংস্থানে যোগ দিতে পারবে।,"
শীতে অন্তঃসত্ত্বার বাড়তি যেসব যত্ন দরকার ,"ঝেঁকে বসেছে শীত। প্রচন্ড হিমশীলত বাতাস বাইরে। শীতের দাপটে ঘরের বাইরে বেরোনো দায়। ,এই সময়টায় অন্তঃসত্ত্বাদের বিশেষ যত্ন নেওয়া জরুরি। শীতের প্রভাবে মা ও শিশুর যাতে কোনো ধরনের ক্ষতি না হয় সেজন্য কিছু সাবধানতা অবলম্বন করতে হবে।,এ বিষয়ে বিস্তারিত জানিয়েছেন মিরপুরের বিআইএইচএস জেনারেল হসপিটারের ফাটিলিটি কনসালটেন্ট এবং গাইনোকোলজিস্ট ডা. হাসান হোসেন আখি। ,* সুষম খাবার খেতে হবে,অন্তঃসত্ত্বাদের পুষ্টি সমৃদ্ধ খাবার বেশি খেতে হয়। এর ইতিবাচক প্রভাব পড়ে গর্ভের সন্তানের ওপরও। এ সময় মা যদি নিজের স্বাস্থ্যের প্রতি যত্নবান হয় তবে সন্তানও সুস্থ থাকবে এবং প্রসবকালীন জটিলতা কমে যাবে ৯৫ ভাগ। শীতকালে বাজারে শিম, মুলা গাজর, টমেটো, ফুলকপি, বাঁধাকপি, লালশাক, পালংশাক সুলভমূল্যে কিনতে পাওয়া যায়। গর্ভবতী মায়েদের ভাত কম খেয়ে এ খাবারগুলো বেশি বেশি খাওয়া উচিত। আলু একটু কম খাওয়াই ভালো। কারণ, এতে শর্করার মাত্রা বেশি থাকে। ফলের মধ্যে পেয়ারা, বরই, কদবেল, জলপাই, কামরাঙ্গা, কমলালেবু, আনার একটু বেশি পরিমাণে খাওয়া দরকার। এসব ফলে রয়েছে প্রচুর পরিমাণ ফসফরাস, লোহা, ক্যালসিয়াম, ভিটামিন এ বি ও সি।,* পরিমিত পানি পান করতে হবে,শীতকালে যেহেতু ঘাম কম হয় এবং পিপাসা কম পায় তাই স্বাভাবিকভাবে আমরা এ সময় পানি কম খাই। গর্ভবতীদের এ সময়ে স্বাভাবিকের চেয়ে বেশি পানি পান করা উচিত। পর্যাপ্ত পরিমাণ পানি পান করলে ত্বক শুষ্ক হয়ে যাওয়া, অ্যামনিওটিক ফ্লুইড কমে যাওয়া, মাথা ব্যথা ও প্রিটাম লেবারের মতো জটিলতা কমবে।,* ত্বকের যত্ন নিতে হবে,গোসল করার সময় গায়ে অনেকক্ষণ পানি ঢালবেন না। কিংবা অতিরিক্ত গরম পানি ব্যবহার করবেন না। এতে ত্বকের শুষ্কতা আরও বেড়ে যায়। চেষ্টা করবেন চার থেকে পাঁচ মিনিটের মধ্যে গোসল শেষ করতে এবং উষ্ণ গরম পানি ব্যবহার করতে। গোসলের সময় গ্লিসারিন সমৃদ্ধ সাবান ব্যবহার করুন। গোসলের পর ত্বক ভেজা থাকা অবস্থায় ময়েশ্চারাইজার ব্যবহার করুন। হাতে পায়ে মুখে ও শরীরে মাখুন। রাতে ঘুমাতে যাওয়ার আগে ময়েশ্চারাইজার মেখে নিন। ত্বকের শুষ্কতা দূর করতে গ্লিসারিন কিংবা অলিভ অয়েল নিয়মিত মাখতে পারেন। ঠোঁটে ভেসলিন ব্যবহার করবেন। ঠোঁটের উপরিভাগের পাতলা শুষ্ক ত্বক কখনো টেনে তোলার চেষ্টা করবেন না, তাতে ক্ষতির পরিমাণ বেড়ে যাবে। নিয়মিত মেসেজ করতে পারেন, এতে রক্ত চলাচল ভালো থাকে যা ত্বকের জন্য উপকারী।,* আরামদায়ক গরম পোশাক পরা ভালো,শীতে সোয়েটার কিংবা গরম কাপড় পরিধান করুন। এমন কিছু পরবেন না যাতে পেটের ওপর চাপ পড়ে এবং চলাফেরা করতে সমস্যা হয়। লম্বা ও সামনের দিকে বোতাম আছে এমন সোয়েটারগুলো এ সময় গর্ভবতী মায়েদের আরাম দিতে পারে। শীতের কাপড়ের সঙ্গে জুতার দিকেও নজর রাখতে হবে। পা থেকে ঠান্ডা লেগে মা এবং সন্তানের সমস্যা হতে পারে। পা ঢাকা জুতা এবং ঘরে-বাইরে মোজা পরে থাকবেন।,* সর্দি কাশি হলে নিরাময়ের ব্যবস্থা নিন,অনেক গর্ভবতীরা সন্তানের ক্ষতি হবে ভেবে সর্দি কাশিতে ওষুধ খেতে চান না। সর্দি কাশি যদি দুই তিন দিনের বেশি থাকে অবশ্যই ডাক্তার দেখাতে হবে এবং চিকিৎসা নিতে হবে। এসব সর্দি কাশি সংক্রমণ এবং জীবাণুবাহিত রোগের লক্ষণ হতে পারে এবং অনেক সময় এসব থেকে নিউমোনিয়া পর্যন্ত হতে পারে। ডাক্তার এসময় গর্ভকালীন অবস্থায় নিরাপদ ওষুধই রোগীকে দেবেন। যদি মায়ের ঠান্ডার সমস্যা আগে থেকেই থাকে তবে ঠান্ডা পানি ব্যবহার এবং ঠান্ডা কিছু খাওয়ার আগে সাবধানতা অবলম্বন করাই শ্রেয়।,"
শিশুর দুধদাঁতের যত্ন কীভাবে নেবেন?,"শিশুর দাঁতের বিশেষ যত্ন নিতে হয়। বিশেষ করে দাঁত উঠার পর শিশুদের দুধ দাঁতের প্রতি খেয়াল রাখা লাগে।,সাধারণ শিশুর দাঁতের যত্ন নিতে হয় গর্ভকালীন প্রথম ছয় সপ্তাহ থেকে। এ সময়ে গর্ভের শিশুর দাঁত ও হাড় গঠনে অন্ত:সত্ত্বার পর্যাপ্ত পুষ্টিকর খাবারের পাশাপাশি ক্যালসিয়ামযুক্ত খাবারের অভাবে দাঁতের গঠন দুর্বল হয়ে যায়। ,পরে যত্ন নিলেও দাঁত সহজে নষ্ট হয়ে যায়। দাঁতের গঠন ও উজ্জ্বলতার জন্য গর্ভকালীন কোনো সমস্যায় চিকিৎসকের পরামর্শ ছাড়া কোনো ওষুধ সেবন করা উচিত নয়। এমনকি এ সময়ে অনেক চিকিৎসা গ্রহণ বিপজ্জনক হতে পারে। ,গর্ভকালীন মাড়ির রোগ বা দাঁতের ব্যথা পুষে রাখলে গর্ভের শিশুর ওপর বিরূপ প্রতিক্রিয়া পড়তে পারে।,এ বিষয়ে বিস্তারিত জানিয়েছেন ডা. মো. আসাফুজ্জোহা রাজ। ,অনেকে মনে করেন, শিশুর দুধদাঁতের স্থায়ীত্বকাল কম বলে যত্নের প্রয়োজন নেই। গবেষণা বলছে, শিশুদের দুধদাঁতগুলো পড়ে যাওয়ার পরও নির্দিষ্ট সময় পর্যন্ত যত্ন নিতে হবে। কারণ-,* যথাযথ পুষ্টি পেতে : সুস্থ দাঁত খাদ্যকে উপযুক্ত চর্বণের মাধ্যমে হজমোপযোগী করে, খাবারের ইচ্ছা ও রুচিকে স্বাভাবিক রাখে।,* স্থায়ী দাঁতের ওপর বিরূপ প্রভাব : দুধদাঁতের শিকড়ের নিচে স্থায়ী দাঁতের গঠন শুরু হয়। দুধদাঁতের সংক্রমণ স্থায়ী দাঁতকে ক্ষতি করতে পারে। আবার স্থায়ী দাঁত এলোমেলো বা উঁচু-নিচু হওয়ার অন্যতম প্রধান কারণ দুধদাঁত আগে বা পরে পড়া।,* স্পষ্ট উচ্চারণ ও মুখমণ্ডলের আকৃতি : স্বাভাবিক কথা বলা, কবিতা আবৃত্তি বা গান গাওয়া, চোয়ালের গঠন ও মুখের আকৃতি ঠিক রাখতে দুধদাঁতের সুস্থতা জরুরি। স্থায়ী দাঁতকে ঠিক স্থানে আনার দিকনির্দেশনাও দেয় দুধদাঁত।,* মানসিক বিকাশ : শিশুর মানসিক বিকাশ, স্মৃতিশক্তি, আত্মবিশ্বাস, প্রাণচঞ্চলতা, লেখাপড়ায় মনোনিবেশসহ মানসিক বিকাশে অস্থায়ী দুধদাঁত গুরুত্বপূর্ণ ভূমিকা রাখে।,* সার্বিক স্বাস্থ্যব্যবস্থা : দীর্ঘ মেয়াদি দাঁতের সংক্রমণ রক্ত বাহিকায় মিশে অন্যান্য গুরুত্বপূর্ণ অঙ্গকে আক্রান্ত করতে পারে, যেমন-হার্ট, মস্তিষ্ক, হাড়। অন্যদিকে চোয়ালের হাঁড়ে সংক্রমণ ছড়িয়ে বড় ধরনের জটিলতা সৃষ্টি করতে পারে।,দাঁত ওঠার আগের সময়,সঠিক পরিচর্যার অভাবে ও অপুষ্ট শিশুর জিহ্বা, মাড়ি বা চোয়ালের অংশে ছত্রাক সংক্রমণ প্রায়ই দেখা যায়। এতে সাদা দইয়ের মতো প্রলেপ পড়ে, শিশু খেতে বিরক্ত করে ও কান্না করে। এ সমস্যা থেকে উপশম পেতে চিকিৎসকের পরামর্শে মুখ পরিষ্কার, পুষ্টিকর খাবার গ্রহণ, প্রয়োজনে ছত্রাকনাশক ওষুধ ব্যবহার করা যেতে পারে। দাঁত ওঠার আগে অনেক বাচ্চা ‘টিথিং’ নামে সাত-আট দিনের জটিলতায় ভোগে। লক্ষণ হিসাবে বিরক্তি, ঘুমের ব্যাঘাত, মাড়ির ফোলাভাব বা প্রদাহ, লালা ঝরানো, ক্ষুধা কমে যাওয়া, মুখের চারপাশে ফুসকুড়ি, হালকা তাপমাত্রা, ডায়রিয়া, কামড় বেড়ে যাওয়া বা মাড়ি ঘষা দেখা যায়। এ ধরনের সমস্যা হলে মাড়ি ম্যাসাজ, সতর্কতার সঙ্গে ঠান্ডা কোনো ফল বা শক্ত খাবার চিবানোসহ প্রয়োজনে চিকিৎসকের পরামর্শ নিতে হবে। খেয়াল রাখতে হবে, শিশু যেন অপরিষ্কার কিছু মুখে না দেয় বা কিছু খেয়ে না ফেলে। অতিরিক্ত আঙুল চোষা রোধেও সচেতন থাকতে হবে। সাধারণভাবে ছয় মাসের দিকে, নিচের সামনের দাঁত ওঠা শুরু করলেও ক্ষেত্র বিশেষে বাচ্চা দাঁত নিয়ে জন্মাতে পারে, তখন চিকিৎসকের পরামর্শে তা ফেলে দিতে হয়।,শিশুর জন্য মায়ের বুকের দুধের কোনো বিকল্প নেই, এতে মুখের স্বাস্থ্য রক্ষায় অতিজরুরি উপাদান আছে। যেসব মায়েদের নিরুপায় হয়ে ফিডারে খাওয়াতে হয় তাদের শিশুর মুখের যত্নে অধিক সচেতন হতে হবে। ফিডারে রাতে দুধ খাওয়ানোর সময় দুটি বোতল ব্যবহার করা উচিত। একটিতে দুধ ও অন্যটিতে পানি। কিছুক্ষণ পর পর দুধ ও পানি পরিবর্তন করে খাওয়ালে শিশুদের মুখের স্বাস্থ্য ভালো থাকে। এমনিতেই মুখের মধ্যে ব্যাকটেরিয়াসহ বিভিন্ন অণুজীব সুপ্ত অবস্থায় থাকে। অনুকূল পরিবেশ পেলে এরা সক্রিয় হয়ে নানা রোগের সৃষ্টি করে। শিশুদের দাঁত ওঠার আগে টুথপেস্টের পরিবর্তে পরিষ্কার সুতি কাপড় গরম পানিতে ভিজিয়ে আঙুলে পেঁচিয়ে মাড়ি ও জিহ্বা নিয়মিত সকালে ও রাতে খাবার পর ভালোভাবে মুছে দিতে হবে।,দাঁত ওঠার পর,বাচ্চাদের স্বভাব মিষ্টি খাবারের প্রতি দুর্বলতা। এ জাতীয় খাবারে অভ্যস্থ করা, অভিভাবকের অবহেলা সব মিলিয়ে দুধদাঁতে ক্যারিজ বা ক্ষয় রোগ খুব সাধারণ। র‌্যাম্পেন্ট বা নার্সিং বটল ক্যারিজ থেকে চিকিৎসার অভাবে সংক্রমণ দাঁতের গোড়াতে পৌঁছে দাঁতের গোড়া এমনকি মুখসহ ফুলে যাওয়ার ঘটনা দেখা যায়।,বেবি টুথপেস্টের গুণগত মান নিশ্চিত না হয়ে বা খেয়ে ফেলার আশঙ্কা থাকলে পেস্ট না দিয়ে নরম বেবি টুথব্রাশ পানিতে ভিজিয়ে দাঁত পরিষ্কার করে দিতে হবে।,বাচ্চারা অনুকরণ প্রিয়, তাই অভিভাবকরা তাদের সামনেই ব্রাশ করবে। এতে বাচ্চারাও দাঁতের যত্নের প্রতি আকৃষ্ট হবে। বাইরের খাবার খাওয়ার ক্ষেত্রে তাজা ফলমূলের জুস, শাকসবজি, সুষম খাবার খাওয়ার অভ্যাস গড়ে তুলতে হবে। ক্ষতিকর ফাস্টফুড, চিপস্, কোমল পানীয়, কৃত্রিম জুস, ক্যান্ডি ইত্যাদি চিনি জাতীয় খাদ্য থেকে শিশুদের বিরত রাখতে হবে। যেসব শিশুর দীর্ঘ সময় আঙুল চোষা অভ্যাস আছে, সেটাও বন্ধ করতে হবে।,দুধদাঁতের চিকিৎসা,কাঁদলে, জিদ করলে বা না খেলে ডাক্তারের কাছে নিয়ে যাব; বলে ছোটকাল থেকে শিশুদের ডাক্তার ভীতি তৈরি করেন অনেক অভিভাবক। এটা শিশুদের ওপর নেতিবাচক প্রভাব ফেলে। দুধদাঁত আক্রান্ত হলে এটি পড়ে যাওয়ার নির্দিষ্ট সময় পর্যন্ত রক্ষা করার সর্বাধুনিক নিরাপদ চিকিৎসা এখন দেশের অনুমোদিত ডেন্টাল চিকিৎসকরা নিয়মিত দিচ্ছেন। তবে রোগের শুরুতে চিকিৎসা নিলে পদ্ধতি হয় সহজ ও অল্প সময়ে। শিশুরা সহযোগিতা না করলেও আছে নানা কার্যকর চিকিৎসাব্যবস্থা। অযথা ভয়ে রোগকে পুষে রেখে বা চিকিৎসকের পরামর্শ ছাড়া ওষুধ দিয়ে জটিলতা বাড়ানো যাবে না। এক্ষেত্রে বেশকিছু নীরবে বেড়ে ওঠা রোগের উপসর্গ মুখ গহ্বরে প্রকাশ পেতে পারে, যেমন-জন্মগত হৃদরোগ, অপুষ্টি, রক্তস্বল্পতা, ডায়াবেটিস টাইপ-১ ও শ্বাসকষ্ট।
 ,"
শীতে রোগমুক্ত থাকতে কী খাবেন? ,"শীতের রোগের প্রকোপ অনেক বেশি থাকে। ঠান্ডা, শর্দি, কাশি, চুলকানো, জ্বরসহ নানা সমস্যা দেখা দেয়। অনেকের পেটের সমস্যাও দেখা দেয়।,শীতে মৌসুমি শাকসবজি বা ফল গ্রহণের মাধ্যমে সহজেই শরীরের চাহিদা মোতাবেক পুষ্টি উপাদান, বিশেষ করে ভিটামিন ও মিনারেলসের চাহিদা পূরণ করা সম্ভব। অন্য সময়ের চেয়ে শীতকালের শাকসবজি এবং ফলের স্বাদ এবং পুষ্টি গুণাগুণও বেশি থাকে। ,শীতে রোগমুক্ত থাকার খাবার নিয়ে বিস্তারিত জানিয়েছেন কিংসটন হাসপাতালের স্বাস্থ্য ও পুষ্টি কর্মকর্তা  নাজিয়া আফরিন। ,শীতে বাজারে দেখা যায় ফুলকপি, বাঁধাকপি, ওলকপি, লালশাক, পালংশাক, মুলা, শালগম, শিম, টমেটো, পেঁয়াজ পাতা, লাউ, ব্রোকলি, মটরশুঁটি, গাজর, ধনিয়াপাতা, লাউ ইত্যাদি। এসবে প্রচুর পরিমাণে পটাশিয়াম, বিটা-ক্যারোটিন, ম্যাগনেসিয়াম, আয়রন, ফলিক অ্যাসিড, এন্টিঅক্সিডেন্ট, আঁশ ও ভিটামিন বিদ্যমান। অস্থিক্ষয় রোধে ও শরীরে রক্তকণিকা বা প্ল্যাটিলেট গঠনেও শীতকালীন শাকসবজির ভূমিকা অপরিসীম। ভিটামিন-সি, এ এবং ই-এর ঘাটতি পূরণ করে এসব ফল ও শাকসবজি। এতে রয়েছে পর্যাপ্ত ভিটামিন-ই; যা স্থুলতার সমস্যা থেকে রক্ষা করে ও চুলপড়া কমায়।,* ফুলকপি ও বাঁধাকপি : ফুলকপিতে রয়েছে ভিটামিন-এ, বি, সি, ক্যালসিয়াম, ফলিক এসিড ও পানি। এ ছাড়া পর্যাপ্ত পরিমাণে আয়রন, ফসফরাস, পটাশিয়াম ও সালফার রয়েছে। ফুলকপিতে এমন কিছু উপাদান আছে, যা কিডনির পাথর ও ক্যানসার নিরাময়ে ভূমিকা রাখতে পারে। এতে কোনো চর্বির মাত্রা নেই। তাই এটি কোলেস্টেরলমুক্ত, যা শরীরের বৃদ্ধি ও বর্ধনে বিশেষ উপযোগী। পাশাপাশি বাঁধাকপিতে রয়েছে ভিটামিন-সি ও ফাইবার। শরীরের হাড় শক্ত ও মজবুত রাখতে এবং ওজন কমাতে এর জুড়ি নেই। এটি আলসার প্রতিরোধে ভালো কাজ করে।,* ব্রোকলি : ব্রোকলিতে প্রচুর পরিমাণে আয়রন ও ক্যালসিয়াম বিদ্যমান। এটি অত্যন্ত উপাদেয়, সুস্বাদু ও পুষ্টিকর একটি সবজি। এটি চোখের নানাবিধ রোগ, রাতকানা, অস্থি বিকৃতি ও কোষ্ঠকাঠিন্য দূর করতে সহায়তা করে।,* গাজর : গাজর অত্যন্ত পুষ্টিকর, সুস্বাদু ও আঁশসমৃদ্ধ শীতকালীন সবজি, যা প্রায় সারা বছরই পাওয়া যায়। তরকারি বা সালাদ হিসাবে এই সবজি খাওয়া হয়। এতে আছে বিটা ক্যারোটিন যা দৃষ্টিশক্তি ভালো রাখে। অন্যান্য উপাদানগুলো অন্ত্রের ক্যানসার প্রতিরোধ করে, কোষ্ঠকাঠিন্য দূর করে। গাজরে উপস্থিত ক্যারোটিনয়েড ত্বকের উজ্জ্বলতা বৃদ্ধি করে। ত্বকের খসখসে ও রোদে পোড়া ভাব দূর করে।,* জলপাই : শীতের একটি উপকারী ফল জলপাই। এতে আছে প্রচুর ভিটামিন ‘সি’, ‘ই’, লৌহ ও অসম্পৃক্ত চর্বি। ফলে এটি স্থূলতা কমায়, শরীরে উপকারী চর্বি বাড়ায়। বাতের ব্যথা, হাঁপানি উপশমে জলপাই কার্যকরী ভূমিকা রাখে। এছাড়া টক জাতীয় এ ফলে রয়েছে ভিটামিন এ, সি এবং ই। এ ভিটামিনগুলো দেহের রোগজীবাণু ধ্বংস করে, উচ্চরক্তচাপ কমায়, রক্তে চর্বি জমে যাওয়ার প্রবণতা হ্রাস করে হৃৎপিণ্ডের রক্তপ্রবাহ ভালো রাখে। এতে হৃৎপিণ্ড থেকে বেশি পরিশোধিত রক্ত মস্তিষ্কে পৌঁছায়, মস্তিষ্কের কর্মক্ষমতা বাড়ে। জলপাইয়ের খোসায় রয়েছে আঁশ জাতীয় উপাদান। এ আঁশ কোষ্ঠকাঠিন্য দূর করে, ত্বকের ঔজ্জ্বল্য বাড়ায়, পাকস্থলির ক্যানসার দূর করতে ভূমিকা রাখে।,* ধনিয়াপাতা : ধনিয়াপাতা এখন সারা বছর পাওয়া গেলেও মূলত এটি শীতকালীন সবজি। এটি সরাসরি সালাদ হিসাবে এবং রান্না করে দু’ভাবেই খাওয়া যায়। এতে প্রচুর পরিমাণ ভিটামিন-সি, এ, কে ও ফলিক এসিড রয়েছে, যা আমাদের ত্বকের জন্য প্রয়োজনীয়। ধনিয়াপাতার ভিটামিনগুলো আমাদের ত্বকে প্রতিদিনের পুষ্টি জোগায়, চুলের ক্ষয়রোধ করে, হাড়ের ভঙ্গুরতা দূর করে এবং মুখের ভেতরের নরম অংশগুলোকে রক্ষা করে।,* টমেটো : ক্যালরিতে ভরপুর টমেটোতে রয়েছে প্রচুর পরিমাণে ভিটামিন-সি, যা মানবদেহের হাড় ও দাঁত গঠনে ভূমিকা রাখে। তাছাড়া ভিটামিন-সি’র অভাবজনিত স্কার্ভি ও চর্মরোগ প্রতিরোধে টমেটো বেশ কার্যকরী। এতে বিদ্যমান অন্য এক উপাদান হলো লাইকোপেন, যা ক্যানসার প্রতিরোধক হিসাবে কাজ করে। টমেটোতে রয়েছে প্রচুর পরিমাণে এন্টিঅক্সিডেন্ট, যা প্রকৃতির আল্ট্রাভায়োলেট রশ্মির বিরুদ্ধে কাজ করে।,* মটরশুঁটি : শীতকালীন সবজি মটরশুঁটিতে রয়েছে প্রচুর পরিমাণে ক্যালরি; প্রতি ১০০ গ্রামে পাওয়া যায় ১২৫ কিলোক্যালরি। এটি উদ্ভিজ আমিষের একটি বড় উৎস।,* শিম : শিমে আমিষ ছাড়াও স্নেহ ও ফাইবার থাকে। এর আঁশ খাবার পরিপাকে সহায়তা করে এবং কোষ্ঠকাঠিন্য অনেকাংশে দূর করে। রক্তে কোলেস্টেরলের মাত্রা কমায়, যা হৃদরোগের ঝুঁকি অনেকাংশে হ্রাস করে পাকস্থলী ও প্লিহার শক্তি বাড়ায়। লিউকেরিয়াসহ মেয়েদের শরীরের বিভিন্ন সমস্যা দূর করে, শিশুদের অপুষ্টি দূর করে।,* পালংশাক : পালংশাকে রয়েছে প্রচুর পরিমাণে ভিটামিন-সি, আয়রন ও ফলিক এসিড, যা আমাদের দেহের জন্য জরুরি। এটি আমাদের শরীরে আর্থাইটিস, অস্টিওপোরোসিস ছাড়াও হৃদরোগ ও কোলন ক্যানসার প্রতিরোধে ভূমিকা পালন করে।,* মূলা : বিভিন্ন ক্যানসার, কিডনি ও পিত্তথলিতে পাথর তৈরি প্রতিরোধে সাহায্য করে মুলা। এর মধ্যে থাকা বিটা-ক্যারোটিন হৃদরোগের ঝুঁকি দূর করে। শরীরের ওজন হ্রাস করে আলসার ও বদহজম দূর করতে সাহায্য করে।,* লাউ : লাউয়ে প্রচুর পানি থাকে, যা দেহের পানির পরিমাণ ঠিক রাখতে সাহায্য করে। এটি ডায়রিয়াজনিত পানিশূন্যতা দূর করতে সাহায্য করে। লাউ খেলে ত্বকের আর্দ্রতা বজায় থাকে। প্রস্রাবের সংক্রমণজনিত সমস্যা দূর হয়। কিডনির কার্যক্ষমতা বৃদ্ধি পায়। উচ্চ রক্তচাপের রোগীদের জন্য এটি আদর্শ সবজি। নিদ্রাহীনতা দূর করে এবং ক্যালসিয়াম ও ফসফরাস, যা দেহের ঘামজনিত লবণের ঘাটতি দূর করে। দাঁত ও হাড়কে মজবুত করে। চুলের গোড়া শক্ত করে এবং চুল পেকে যাওয়ার হার কমায়। লাউ কোষ্ঠকাঠিন্য, অর্শ, পেট ফাঁপা প্রতিরোধ করে।,* শীতকালীন মৌসুমি ফল : শীত মৌসুমে বাজারে প্রচুর পরিমাণে বিভিন্ন জাতের কুল বা বরই, কমলালেবু, আমলকী, আপেল, সফেদা, ডালিম, পেয়ারা ইত্যাদি পাওয়া যায়। এসব ফলে আছে ভিটামিন-এ, সি ও ই, মিনারেল, ক্যালসিয়াম, ফসফরাস, এন্টিঅক্সিডেন্ট ও ফাইবার। এসব মৌসুমি ফল কেবল মুখরোচকই নয়, এতে থাকা নানা ভিটামিন এবং মিনারেলস দাঁত, মাড়ি মজবুত করতে যেমন সাহায্য করে তেমনি রোগ প্রতিরোধ ক্ষমতা বৃদ্ধি করে। এসব ফল সুস্থতার পাশাপাশি সজীবতা, সৌন্দর্য ও তারুণ্য ধরে রাখে। শরীরে আঁশের ঘাটতি মেটাতে ও ভিটামিন ‘সি’র জোগান দিতে শীতের সময় বেশি করে টক জাতীয় ফল খাওয়া ভালো। তবে খাবার আগে অবশ্যই ফল ধুয়ে বা পরিষ্কার করে নিতে হবে।,* পানি ও তরল জাতীয় খাবার : শীতকালে প্রচুর পরিমাণে বিশুদ্ধ পানি, তরল জাতীয় খাবার, স্যুপ, গরম ডাল, মিক্সড ফলের জুস এ খাবারগুলো গ্রহণ করলে শরীরের ভেতরে আরাম অনুভূত হবে।
 ,"
৪৫তম বিসিএস আবেদনের সময় নিয়ে যা জানাল পিএসসি,"৪৫তম বিসিএসের আবেদনের শেষ তারিখ আজ। সন্ধ্যা ৬টার পর আর আবেদন করা যাবে না বলে জানিয়েছেন পিএসসির পরীক্ষা নিয়ন্ত্রক (ক্যাডার) আনন্দ কুমার বিশ্বাস।,গত ১০ ডিসেম্বর বিসিএসের আবেদন প্রক্রিয়া শুরু হয়। ওই দিন সকাল ১০টা থেকে অনলাইনে এই আবেদনের প্রক্রিয়া শুরু হয়। আজ শনিবার সন্ধ্যা ছয়টা পর্যন্ত এই বিসিএসে আবেদন করা যাবে। ৩০ নভেম্বর সরকারি কর্ম কমিশনের (পিএসসি) ওয়েবসাইটে এই বিসিএসের বিজ্ঞপ্তি প্রকাশিত হয়।,৪৫তম বিসিএসের মাধ্যমে মোট ২ হাজার ৩০৯ জন ক্যাডার নেওয়া হবে। নন-ক্যাডারে নেওয়া হবে ১ হাজার ২২ জনকে। ক্যাডার পদের পাশাপাশি প্রথমবারের মতো নন-ক্যাডার পদের সংখ্যা উল্লেখ করে বিজ্ঞপ্তি প্রকাশ করেছে পিএসসি। ক্যাডার পদে যেমন পছন্দ নির্দিষ্ট করে দেওয়া যায়, তেমনই নন-ক্যাডার পদেও পছন্দের তালিকা নির্দিষ্ট করে দিতে পারবেন প্রার্থীরা।,প্রথমবারের মতো ক্যাডার পদের পাশাপাশি নন-ক্যাডার পদেও পছন্দের তালিকা নির্দিষ্ট করে দিতে পারবেন প্রার্থীরা।  ৪৫তম বিসিএসে ২ হাজার ৩০৯ জন ক্যাডারের মধ্যে সবচেয়ে বেশি নিয়োগ হবে চিকিৎসায়। সহকারী ও ডেন্টাল সার্জন মিলিয়ে ৫৩৯ জনকে নিয়োগ দেওয়া হবে। চিকিৎসার পর সবচেয়ে বেশি শিক্ষা ক্যাডারে নিয়োগ পাবেন ৪৩৭ জন। এ ছাড়া পুলিশে ৮০, কাস্টমসে ৫৪, প্রশাসনে ২৭৪ জনকে নিয়োগ দেওয়া হবে।,আবেদনের ফি ৭০০ টাকা। তবে কোটাধারীদের জন্য ফি নির্ধারণ করা হয়েছে ১০০ টাকা। প্রিলিমিনারি পরীক্ষায় ২০০ নম্বরের এমসিকিউ প্রশ্ন থাকবে এবং প্রতিটি শুদ্ধ উত্তরের জন্য ১ নম্বর ও ভুল উত্তর দিলে প্রতিটি ভুলের জন্য মোট প্রাপ্ত নম্বর থেকে ০.৫০ নম্বর করে কাটা যাবে।,এদিকে ৪৫তম বিসিএসের আবেদন করতে গিয়ে সমস্যা হওয়ায় ক্যাডার ও নন-ক্যাডার পদের কোড সংশোধন করেছে বাংলাদেশ সরকারি কর্ম কমিশন (পিএসসি)।
এবারই প্রথমবারের মতো ক্যাডার পদের পাশাপাশি নন-ক্যাডার পদের সংখ্যা উল্লেখ করে বিজ্ঞপ্তি প্রকাশ করেছে পিএসসি। আবেদনের সময় ক্যাডার পদে যেমন পছন্দ নির্দিষ্ট করে দেওয়া যায়, তেমনই নন-ক্যাডার পদেও পছন্দের তালিকা নির্দিষ্ট করে দিতে পারছেন প্রার্থীরা। কিন্তু আবেদন করতে গিয়ে কিছু সমস্যায় পড়েন আবেদনকারীরা। এর পরিপ্রেক্ষিতে ক্যাডার ও নন-ক্যাডার পদের কোড সংশোধন করে পিএসসি।,বাংলাদেশ সরকারি কর্ম কমিশনের (পিএসসি) এক বিজ্ঞপ্তিতে এ তথ্য জানানো হয়েছে। বিজ্ঞপ্তিতে বলা হয়েছে, ক্যাডার পদের একটি কোড ও নন-ক্যাডার পদের দুটি কোড নম্বর পরিবর্তন করা হয়েছে। রেলওয়ের সহকারী বৈদ্যুতিক প্রকৌশলী পদের কোড বাদ দেওয়া হয়েছে।,এ ছাড়া ক্যাডার ও নন-ক্যাডারে কিছু পদের ক্ষেত্রে শিক্ষাগত যোগ্যতার বিষয় কোড এবং লিখিত পরীক্ষার পদসংশ্লিষ্ট বিষয়ের কোড নম্বর পরিবর্তন করা হয়েছে।
 ,"
"নাক বন্ধ মাথাব্যথা ও সর্দি কিসের লক্ষণ, কী করবেন?","ঠান্ডা আবহাওয়ার কারণে অনেকের নাক বন্ধ হয়ে যায়। সঙ্গে মাথাব্যথা ও সর্দি যোগ হয়। ঋতু পরিবর্তনের সময় এই উপসর্গগুলো অনেকেরই দেখা দেয়। এগুলো অনেক ক্ষেত্রে সাইনোসাইটিসের কারণেও হয়। তবে ভয় না পেয়ে, আগেভাগেই কড়া অ্যান্টিবায়োটিক না খেয়ে জেনে নিন কী করতে হবে। দরকার হলে চিকিৎসকের পরামর্শ নিন।
 
সাইনাসের লক্ষণ ও চিকিৎসা নিয়ে বিস্তারিত জানিয়েছেন সিলেট এমএজি ওসমানী মেডিক্যাল কলেজ হাসপাতালের নাক-কান-গলা রোগ বিশেষজ্ঞ এবং হেড-নেক সার্জন ডা. মো. আব্দুল হাফিজ শাফী। 
 
নাকে শরীরের এয়ারকন্ডিশনারের সঙ্গে তুলনা করা যায়। আমাদের শরীরে বাতাস ঢোকার অন্যতম পথ হলো নাক। নাকের চারপাশের অস্থিগুলোর পাশে বাতাসপূর্ণ কুঠুরি থাকে। এগুলোকে বলে ‘সাইনাস’। সাইনাসের কাজ হলো মাথাকে হালকা রাখা, আঘাত থেকে মাথাকে রক্ষা করা, কণ্ঠস্বরকে সুরেলা রাখা, দাঁত ও চোয়াল গঠনে সহায়তা করা। প্রত্যেকটি সাইনাসই অস্টিয়ামের সাহায্যে নাসিকা গহ্বরের সঙ্গে যুক্ত। সাইনাসের ভেতরের মিউকাস (তরল) স্বাভাবিক নিয়মেই প্রত্যেক দিন নাসিকা গহ্বর দিয়ে বেরিয়ে যায়। নাকের মধ্য দিয়ে সাইনাসে বাতাস চলাচল করে এবং এ প্রক্রিয়ার বিঘ্ন ঘটলে বাতাসের পরিবর্তে সেখানে পানি বা তরল পদার্থ জমা হয়ে প্রদাহ হয়ে থাকে যাকে মেডিকেলের ভাষায় বলা হয় সাইনোসাইটিস।,সাইনোসাইটিস কেন হয়,নাকে এলার্জি সমস্যা থাকলে, ভাইরাসের সংক্রমণ হলে, মৌসুম পরিবর্তনজনিত সাধারণ ঠান্ডা-সর্দি থেকে, নাকের মাঝখানের হাড় বাঁকা হলে, নাকের ভেতরে মাংস (টারবিনেট) বৃদ্ধি হলে, নাকের পলিপ, টিউমার ইত্যাদির কারণে সাইনাসের মধ্যে বাতাস চলাচল বন্ধ হয়ে যায় এবং সেখানে পানি বা তরল পদার্থ জমা হয়ে প্রদাহ হয়ে থাকে। এলার্জি, ঠান্ডা এবং ইনফ্লুয়েঞ্জার মতো সমস্যাগুলো থেকেই শীতের এ সময়ে এ রোগের প্রকোপ তুলনামূলক বেশি দেখা দেয়। এ সময় সমস্যা দেখা দিলে অবশ্যই চিকিৎসকের পরামর্শ নিতে হবে।,লক্ষণ এবং উপসর্গ,* নাক থেকে ঘন, হলুদ বা সবুজাভ শ্লেষ্মা (সর্দি) বের হয়। সঙ্গে জ্বর হতে পারে।,* নাক বন্ধ এবং নাক দিয়ে শ্বাস নিতে অসুবিধা হয়।,* নাকে ব্যথা, চোখের নিচে অথবা কপালে ফোলাভাব থাকতে পারে এবং চোখ, গাল, নাক বা কপালের চারপাশে ব্যথা থাকতে পারে।,* কানের ভেতরে চাপ অথবা বন্ধ বন্ধ ভাব অনুভব হতে পারে।,* মাথা ব্যথা থাকতে পারে, দাঁতে ব্যথা হতে পারে, ঘ্রাণশক্তি /গন্ধের অনুভূতি কমে যেতে পারে।,শীতের শুরুতে সতর্ক থাকতে করণীয়,আবহাওয়া পরিবর্তনের সময় সচেতন হওয়া অবশ্যই প্রয়োজন। গভীর রাতে বাড়ি ফিরতে হলে বা ভোরে বের হলে কান-মাথা-গলা ঢেকে বের হওয়া উচিত। শীত শীত লাগলে পায়ে রাখুন মোজা। শীতে ধুলা থেকে এলার্জি বাড়ে; তাই রাস্তায় বেরোলে রুমাল সঙ্গে রাখুন। নাক চাপা দিন ধুলো-ধোঁয়ায়; প্রয়োজনে মাস্ক ব্যবহার করুন। কারও যদি অ্যালার্জি থাকে, সে ক্ষেত্রে জেনে নিতে হবে এলার্জির নির্দিষ্ট কারণ। যাতে সতর্ক হয়ে তিনি নিজেকে নিয়ন্ত্রণ করতে পারেন। পাশাপাশি ধূমায়িত এবং দূষিত পরিবেশ পরিত্যাগ করে চলা, ঘুমানোর সময় মাথা উঁচু রাখা (যাতে সাইনাস নিজে থেকেই পরিষ্কার হতে পারে), দীর্ঘক্ষণ পানি ঘাঁটবেন না । আক্রান্ত হলে অ্যারোসোল, মশার কয়েলের ধোঁয়াসহ যে কোনো ধরনের ধোঁয়া ও স্প্রে থেকে দূরে থাকুন।,কীভাবে রোগ নির্ণয় করা যায়,যে কোনো স্বাস্থ্য সমস্যায় দ্রুততম সময়ের মধ্যে চিকিৎসকের শরণাপন্ন হওয়াই সর্বোত্তম সিদ্ধান্ত। সাইনোসাইটিস রোগটি নির্ণয় করা খুব সহজ। নাক-কান-গলা রোগ বিশেষজ্ঞরা রোগীকে ক্লিনিক্যালি দেখার পাশাপাশি একটি X-PNS (OMV) নামক এক্সরে করেই নিশ্চিত হয়ে থাকেন।,করণীয়,এ রকম সমস্যা দেখা দিলে ভাঁপ নেওয়ার সাহায্যে নাক পরিষ্কার করতে পারেন। দিনে দুবার গরম পানির ভেপার নিতে হবে। গরম পানি মেনথলের দানা মিশিয়ে চোখ বন্ধ করে কুসুম গরম জলের ভেপার (Inhalation) নাক দিয়ে নেওয়া যায়। এতে ব্যাকটেরিয়া বা ভাইরাস নাক থেকে সহজেই দূর হবে।,এ অসুখে সাধারণত অ্যান্টিহিস্টামিন জাতীয় ওষুধ খুব কার্যকর। এর কোনো পার্শ্বপ্রতিক্রিয়া নেই বলা যায়। বাজারে চলতি নাকের ড্রপে সাময়িক আরাম মিললেও দীর্ঘদিন ধরে ব্যবহার ভালো নয়, সে ক্ষেত্রে নাকের ঘ্রাণশক্তি কমে যেতে পারে। সমস্যা বেশি দেখা দিলে নাক-কান-গলা বিশেষজ্ঞ চিকিৎসকের পরামর্শ নিন। চিকিৎসক প্রয়োজনবোধে সঠিক মাত্রায় সঠিক এন্টিবায়োটিক এবং ব্যথানাশক দিয়ে থাকেন।,"
"সমন্বিত ১০ ব্যাংকে সিনিয়র অফিসার নিয়োগ বিজ্ঞপ্তি প্রকাশ, পদের সংখ্যা ৯২২টি","ব্যাংকার্স সিলেকশন কমিটির সদস্যভুক্ত ১০টি ব্যাংক ও আর্থিক প্রতিষ্ঠানে বড় নিয়োগের বিজ্ঞপ্তি দেওয়া হয়েছে। বৃহস্পতিবার বাংলাদেশ ব্যাংকের নিয়োগসংক্রান্ত ওয়েবসাইটে ওইসব প্রতিষ্ঠানে ৯২২ জন নিয়োগের এ বিজ্ঞপ্তি প্রকাশ করা হয়েছে।,সিনিয়র অফিসার (সাধারণ) পদে যে ৯২২ জন নিয়োগ দেওয়া হবে এর মধ্যে—সোনালী ব্যাংকে ৩৯৩ জন, জনতা ব্যাংকে ৯৪ জন, অগ্রণী ব্যাংকে ১৫০ জন, রূপালী ব্যাংকে ২৫ জন, বাংলাদেশে ডেভেলপমেন্ট ব্যাংকে ২৬ জন, বাংলাদেশ কৃষি ব্যাংকে ১৮৫ জন, বাংলাদেশ হাউস বিল্ডিং ফাইন্যান্স করপোরেশনে ১৭ জন, প্রবাসীকল্যাণ ব্যাংকে ১১ জন, কর্মসংস্থান ব্যাংকে ১৫ জন এবং ইনভেস্টমেন্ট করপোরেশন অব বাংলাদেশে ৬ জন নেওয়া হবে।,এই পদে আবেদনের যোগ্যতা—যেকোনো বিষয়ে স্নাতক ও স্নাতকোত্তর ডিগ্রি। আবেদনের শেষ সময় ৩১ জানুয়ারি। ,বেতন স্কেলঃ ২২,০০০-৫৩, ০৬০ টাকা। ,আবেদনের সর্বোচ্চ বয়স ৩০ বছর। তবে মুক্তিযোদ্ধার সন্তান ও শারীরিক প্রতিবন্ধীদের ক্ষেত্রে সর্বোচ্চ বয়স ৩২ বছর। নিয়োগ বিজ্ঞপ্তি অনুযায়ী, জনপ্রশাসন মন্ত্রণালয়ের সিদ্ধান্ত অনুসারে ২০২০ সালের ২৫ মার্চ তারিখে যারা সর্বোচ্চ বয়সসীমায় পৌঁছেছেন তাঁরাও আবেদন করতে পারবেন।,অনলাইনে আবেদন করতে হবে। আবেদনের জব আইডি নম্বর ১০১৮০। আবেদন ফি বাবদ ২০০ টাকা ডাচ্-বাংলা ব্যাংকের মোবাইল ব্যাংকিং সেবা রকেট–এর মাধ্যমে জমা দিতে হবে। আবেদন করা যাবে বাংলাদেশ ব্যাংকের নিয়োগসংক্রান্ত এই ওয়েবসাইটের মাধ্যমে। নিয়োগসংক্রান্ত বিস্তারিত তথ্য নিচে—,"
শীতে অ্যাজমা নিয়ন্ত্রণে থাকবে যেভাবে,"শীত মৌসুম চলছে। এ সময় শ্বাসতন্ত্রের রোগ বেশি দেখা যায়। বিশেষ করে অ্যাজমা ও সিওপিডি রোগীদের সমস্যা বেড়ে যায়। আবার নিউমোনিয়াও দেখা দেয়।,শীতের শুরুতেই যদি এ সম্পর্কে সচেতন থাকা ও প্রয়োজনীয় চিকিৎসা পরামর্শ নেওয়া যায় তাহলে ক্ষতির পরিমাণ কম হয়। 
এ নিয়ে যুগান্তরের সঙ্গে কথা বলেছেন জাতীয় বক্ষব্যাধি ইনস্টিটিউট ও হাসপাতালের সাবেক পরিচালক, মেডিসিন ও বক্ষব্যাধি বিশেষজ্ঞ অধ্যাপক ডা. মো. আলী হোসেন। সাক্ষাৎকার নিয়েছেন ডা. ফাহিম আহমেদ রূপম।0,* মৌসুম পরিবর্তনের এ সময়ে কাশি ও শ্বাসকষ্টের রোগ বেড়ে যাওয়ার কারণ কী?,** তাপমাত্রা ও আর্দ্রতা কমে গিয়ে বায়ুমণ্ডল শুষ্ক হয়ে যায় ও ধুলাবালি বেড়ে যায় এবং ফুলের পরাগ রেণু ও ড্রপলেট ইনফেকশন নাক-মুখে গিয়ে কাশি ও শ্বাকষ্টের মতো সমস্যা হচ্ছে। আমাদের দেশে কাশি ও শ্বাসকষ্টের অন্যতম কারণ অ্যাজমা, সিওপিডি ও ফুসফুসে ক্যানসার। এগুলো সবই নন-ইনফেকশাস বা নন-কমিউনেকেবল ডিজিজ। অর্থাৎ জীবাণুর মাধ্যমে একজন থেকে অন্যজনের ছড়ায় না। ,জীবাণু দ্বারা ছড়ায় সংক্রামক রোগ হচ্ছে নিউমোনিয়া ও ফুসফুসে যক্ষ্মা। এ ছাড়াও ফুসফুসের পর্দায় পানি জমে গেলে যাকে প্লুরাল ইফিউশন বলে এবং ফুসফুসে বাতাস ঢুকলে যাকে নিউমোথোরাক্স বলে, তা থেকেও কাশি ও শ্বাসকষ্ট হতে পারে। তীব্র শ্বাসকষ্টের অন্যতম কারণ এআরডিএস নামক একটি সমস্যা। এ ছাড়া বুকের পাজড়ের মাংসপেশি ও হাড়ের সমস্যা যাকে নিউরোমাসকুলার ডিজিজ বলে এবং ইমিউনোলজিক্যাল কারণেও শ্বাসকষ্ট হয়ে থাকে।,* হঠাৎ কারও তীব্র শ্বাসকষ্ট হলে কী করা উচিত?,** পালস অক্সিমিটারে অক্সিজেনের পরিমাণ ৯০-এর নিচে নামলে, পালস রেট বা নাড়ির স্পন্দন প্রতি মিনিটে ১০০-এর বেশি হলে এবং রোগী যদি এক নিশ্বাসে একটি বাক্য বলে শেষ করতে না পারে, তাহলে তার শ্বাসকষ্ট হচ্ছে ধরে নেওয়া যায়। যারা অ্যাজমা রোগী তাদের সারা বছর ধরে অ্যাজমা নিয়ন্ত্রণে না থাকলে এ মৌসুমে শ্বাককষ্ট বেড়ে যেতে পারে। একইভাবে তাপমাত্রার পরিবর্তনে ফ্লু অ্যাটাক থেকেও সিওপিডির তীব্রতা বেড়ে গিয়ে শ্বাসকষ্ট বাড়ে। ,এ ছাড়া যাদের ব্রঙ্কিয়েকটেসিস নামক সমস্যা আছে তাদের নিউমোনিয়ার মতো সুপার ইনফেকশন হয়েও শ্বাসকষ্ট হয়। এ রোগীদের আমরা বাসায় নেবুলাইজার মেশিন, অক্সিজেন সিলিন্ডার বা বাইপেশ মেশিন এবং ইনহেলার কাছে রাখতে বলি। সালবিউটামল দিয়ে ১৫-২০ মিনিট পরপর নেবুলাইজার করতে হবে। যারা ইনহেলার নেন তারা সালবিউটামল ইনহেলার ২ পাফ করে ২০ মিনিট পরপর তিনবার নেওয়ার পরও শ্বাসকষ্ট না কমলে নিকটস্থ হাসপাতালের ইমার্জেন্সিতে যেতে হবে। মাঝরাতে কারো শ্বাসকষ্ট হলে এক মুহূর্ত দেরি না করে ইমার্জেন্সিতে যেতে হবে। এ সময় পালস অক্সিমেটার দিয়ে অক্সিজেনের পরিমাণ ৯০-এর উপরে থাকল কিনা তাও দেখতে হবে।,* অ্যাজমা রোগীরা শীতের প্রস্তুতি কীভাবে নেবেন?,** এ রোগীদের অ্যাজমা যেন সারা বছর ধরেই সুনিয়ন্ত্রণে থাকে সে লক্ষ্য প্রতিরোধ করে এমন ইনহেলার যেমন বেকলোমিথাসন, ফ্লুটিকাসন ও সালমেট্রল গ্রুপের ওষুধ ব্যবহার করতে হবে। অ্যাজমা অ্যাটাক যেন না হয় সে জন্য ফ্লু বা ইনফ্লুয়েঞ্জা এবং নিউমোনিয়া প্রতিরোধে সচেষ্ট থাকতে হবে। এ জন্য শীতের শুরুতেই প্রতি বছর ফ্লু ভ্যাকসিন ও পাঁচ বছর পরপর নিউমোনিয়ার ভ্যাকসিন নিতে হবে। অ্যাজমা রোগীদের নিজেদেরই জানতে হবে কিসে তার অ্যাজমা ট্রিগার করে বা বেড়ে যায়। এ বিষয়গুলো অবশ্যই তাকে পরিহার করে চলতে হবে। গরম কাপড় পরিধান করে নিয়মিত ব্যায়াম করতে হবে। ব্যায়ামে অ্যাজমা রোগীদের কোনো বিধিনিষেধ নেই। শীতের কিছু সবজিতে অ্যাজমা রোগীদের অ্যালার্জি হয়ে থাকে যাকে হাইপারসেনসিটিভিটি রিঅ্যাকশন বলে, তা এ রোগীদের খাওয়া যাবে না। ,সামুদ্রিক লোনা পানির মাছ অনেকের অ্যাজমা অ্যাটাক বাড়াতে পারে। সুষম খাদ্য গ্রহণের দিকে নজর দিতে হবে। অ্যাজমা রোগীদের অ্যাজমার কারণে মৃত্যুঝুঁকি নাই বললেই চলে। তবে কিছু সংখ্যক রোগীর জটিল বা ব্রিটল অ্যাজমা থাকে তাদের হঠাৎ অক্সিজেনের পরিমাণ অনেক কমে গিয়ে আইসিইউ ও ভেন্টিলেশন সাপোর্ট লাগে। একবার যাদের হঠাৎ তীব্র অ্যাজমা অ্যাটাক হয় তাদের বারবার হওয়ার আশঙ্কা থাকে। তারা অবশ্যই ঠান্ডা, ধোঁয়া, ধুলা পরিহার করবেন এবং চিকিৎসকের পরামর্শে নিয়মিত ওষুধ গ্রহণ করবেন।,* অ্যাজমা ও শ্বাসকষ্টের ওষুধ দীর্ঘদিন খেলে কী ধরনের পার্শ্বপ্রতিক্রিয়া হয়?,** ডাক্তারের পরামর্শে নির্দিষ্ট ডোজে ও নির্দিষ্ট সময়ে এ ওষুধগুলো গ্রহণ করলে কোনোই সমস্যা হবে না। কিছু ওষুধ যেমন-অ্যামাইনোফাইলিন ও সালবিউটামলে কারো কারো বুক ধড়ফড়, হাত-পা কাঁপা, নাড়ির গতি বেড়ে যেতে পারে। সেক্ষেত্রে ডোজ এডজাস্ট বা ওষুধ বাদ দিতে হবে। স্টেরয়েড ইনহেলার মুখের ভেতর ঘা বা ওরাল থ্রাস হতে পারে। এ জন্য ইনহেলার নেওয়ার পর মুখ কুলকুচি করতে হবে। ,কেউ যদি স্টেরয়েড জাতীয় ওষুধ প্রতিদিন ২০০০ মাইক্রোগ্রামের অধিক গ্রহণ করে তাহলে শ্বাসনালি থেকে তা রক্তে শোষিত হয়ে ডায়াবেটিস, উচ্চরক্তচাপ ও এন্ড্রেনাল ইনসাফেয়েন্সি রোগ হতে পারে। তবে এটি হওয়ার আশঙ্কা নগণ্য। এ জন্য অ্যাজমা সুনিয়ন্ত্রণে রেখে ওষুধের ডোজ কমিয়ে দিতে হবে। সমস্যা হয় সেসব রোগীর যারা চিকিৎসকের পরামর্শ ছাড়া বছরের পর বছর মুখে খাওয়ার স্টেরয়েড খান। ,এদের ওজন বেড়ে যায়, ডায়াবেটিস, উচ্চরক্তচাপ, হাড় নরম ও ভঙ্গুর হয়ে প্যাথলজিক্যাল ফ্র্যাকচার বা হাড় স্বল্প আঘাতেই ভেঙে যায়। কেউ কেউ আবার আর্য়ুবেদ ওষুধ খেয়ে আরাম পেয়ে এ ওষুধ চালিয়ে যান। এতে স্টেরয়েডের গুঁড়া মিশানো থাকে ফলে ওপরের সমস্যাগুলো ছাড়াও রোগ-জীবাণু দ্বারা বারবার আক্রান্ত হয়। অ্যাজমায় আক্রান্ত নারীরা ওষুধ খেয়ে গর্ভধারণ করতে পারেন। এতে তার ও অনাগত সন্তানের কোনোই ক্ষতি হয় না।,* যারা লং কোভিডে আক্রান্ত তারা ফুসফুসের যত্নে কী করবেন?,** এ রোগীদের অ্যাজমা বা সিওপিডি পূর্ণ নিয়ন্ত্রণে রাখতে হবে, এদের ফুসফুস ফাইব্রোসিস বা শক্ত হয়ে যায় বলে শ্বাসকষ্টের আশঙ্কা বাড়ে। এ রোগীরা বর্তমানে ডিফিউজ প্যারেনকাইমাল লাং ডিজিজ নাশক রোগে আক্রান্ত হচ্ছে। এ ধরনের রোগী বর্তমানে আমরা অনেক দেখতে পাচ্ছি। এদের স্টেরয়েড, প্রদাহ নামক ওষুধ ও এন্টিফাইব্রোটিক ওষুধ যেমন-পিরফেনিডোন ও নিনটেডানিব দিয়ে চিকিৎসা দেওয়া হয় যা বাংলাদেশেও সহজলভ্য। ,এ রোগের সঙ্গে যাদের জয়েন্ট ও মাংসপেশির রোগ বা কোলাজেন ডিজিজ আছে তাদের মাইক্রোওপিয়েড দিয়ে ট্রিটমেন্ট করা হয়। কোভিডকালীন মাস্ক পড়ে অ্যাজমা ও সিওপিডি রোগীর রোগ অনেকটা নিয়ন্ত্রণে ছিল। এ অভ্যাস অব্যাহত রাখা প্রয়োজন। ফুসফুসে কোনো রোগ হলে শিগ্গির বক্ষব্যাধি বিশেষজ্ঞের পরামর্শ নিয়ে সুচিকিৎসা নিতে হবে।,"
ফ্যাশন দুনিয়ার আলোচিত ঘটনা,"করোনাপরবর্তী বছর হিসাবে ২০২২ সাল ছিল খুবই তাৎপর্যপূর্ণ। এ বছরেই ফ্যাশন দুনিয়া আবার নতুন করে জেগে উঠেছে। জেগে উঠেছিলেন তারকারাও। করোনায় গত কয়েক বছর স্থবির থাকার পর ধীরে ধীরে সব আবার স্বাভাবিক হতে চলেছে। ফলে ফ্যাশন দুনিয়াও তার সব চাকচিক্য নিয়ে হাজির ছিল বছরজুড়েই। ২০২২ সালে সাড়া জাগানো কিছু তারকাদের নিয়েই সাজানো হয়েছে আমাদের আজকের আয়োজন। চলুন ঘুরে আসি ফ্যাশন দুনিয়ার হালচাল জানতে-,হ্যাপি বার্থডে, মি. প্রেসিডেন্ট!,যুক্তরাষ্ট্রের প্রেসিডেন্ট জন এফ কেনেডির ৪৫তম জন্মদিনে মেরিলিন মনরো একটি বডি হাগিং ন্যুড বোল্ড সিল্ক গাউন পরে গেয়েছিলেন ‘হ্যাপি বার্থডে, প্রেসিডেন্ট’। সেই পোশাকটি তখন থেকেই ইতিহাসের অংশ হয়েছিল। প্রায় ৬ হাজার হীরের টুকরো দিয়ে তৈরি সেই পোশাকটি নিলামে ওঠে দুবার। সর্বশেষ পোশাকটি নিলামে কিনে রিপলি’স বিলিভ ইট অর নট। ৪.৮ মিলিয়ন ডলারের এ পোশাকটি রিপলি’স-এর মিউজিয়ামে সংরক্ষণের জন্য কেনা হয়েছিল। ২০১৬ সালে যখন এটি কেনা হয় তখন এটি ছিল বিশ্বের সবচেয়ে দামি পোশাক। ৬০ বছর আগের মেরিলিন মনরো এ পোশাকটি পরার পর এটি আর কেউ পরেনি। ৬০ বছর পর ২০২২ সালের ২ মে, মেট গালায় পরার জন্য কিম কার্ডাশিয়ান এটা রিপলি’স-এর কাছ থেকে কিছু সময়ের জন্য ধার নেন। মজার ব্যাপার হলো, এ পোশাক পরার জন্য কিমের বডির মাপ ঠিক ছিল না। কিন্তু তা সত্ত্বেও কিম এ পোশাক পরার জন্য মাত্র এক মাসে ১৬ পাউন্ড বা ৭.২ কেজি ওজন কমান। যদিও শেষ রক্ষা হয়নি। এত অল্প সময়ে ওজন কমানোর পরেও পোশাকটির পেছনের চেইন লাগানো যাচ্ছিল না। তাই সেটা ঢাকার জন্য উত্তরীয় বা স্টোল ব্যবহার করেন। অবশ্য নিন্দুকেরা বলাবলি করছে, পেছন থেকে কিছু হীরের টুকরো খসে পড়ার জন্য সেটা ঢেকে রাখতেই কিমের এ উত্তরীয়র ব্যবহার। তবে সে যাই হোক, মেরিলিন মনরোর এই আসল পোশাকটি পরার কয়েক মিনিটের মধ্যেই সেটি খুলে কিম একটি রেপ্লিকা পরেন, যাতে আসল পোশাকটির ক্ষতি না হয়। কিন্তু তারপরও একটি রিপোর্টে দাবি করা হয়, কিম পোশাকটি পরতে গিয়ে নষ্ট করেছেন। সবচেয়ে বড় কথা ৬০ বছর পর কিমের দেহে ভর করে স্বয়ং মেরিলিন মনরোই যেন হাজির হয়েছিলেন মেট গালায়, যা ফ্যাশন দুনিয়ায় ঝড় তোলে।,টিমোথি শ্যালামেট,সাধারণত ব্যাকলেস পোশাক মেয়েদের ক্ষেত্রেই দেখা যায়। কিন্তু টিমোথি শ্যালামেট তো আর সাধারণ কেউ নন। তা ছাড়া এমনিতেই তিনি তার পোশাকের জন্য আলোচিত থাকেন। ২০২২ ভেনিস ফিল্ম ফেস্টিভ্যালে টিমোথি শ্যালামেট হাজির হলেন ব্যাকলেস একটি লাল হল্টার নেকটপ পরে। সঙ্গে মানানসই ট্রাউজার। সেদিন বোনস অ্যান্ড অল-এর প্রিমিয়ার ছিল। অপ্রচলিত ডিজাইন এবং আলাদা সেলাই ড্রেসটিকে দিয়েছিল সম্পূর্ণ ভিন্ন একটি মাত্রা, যা ফিল্ম ফেস্টিভ্যালে উপস্থিত সবার নজর কেড়েছিল। লাল রঙের পোশাকের সঙ্গে মানানসই কালো জুতায় টিমোথিকে দারুণ মানিয়েছিল। সেই পোশাকটিই ২০২২ সালের ভাইরাল পুরুষদের পোশাকদের মধ্যে একটি।,‘ভি’ যেন হ্যামিলনের বাঁশিওয়ালা,বিটিএস ব্যান্ডের কিম তাইয়াং অথবা তিনি যে নামে জনপ্রিয় সেই ‘ভি’ প্যারিসের এক ফ্যাশন শো’র সব মনোযোগ কেড়ে নিয়েছিলেন। তাকে দেখার জন্য বিটিএস ব্যান্ডের ভক্তরা দীর্ঘ অপেক্ষায় ছিলেন এবং তাকে দেখামাত্র তার পিছু পিছু ব্যাক স্টেজ পর্যন্ত ছুটেছে! যা নিকট অতীতে খুব একটা দেখা যায়নি কোনো তারকার ক্ষেত্রে। কিন্তু ‘ভি’র ব্যাপারটাই ভিন্ন। প্যারিসের প্যালেস ডি টোকিওতে অনুষ্ঠিত এই শো’তে দেখা যায় ‘ভি’ দম্পতিকে। সেদিন লিসা এবং ভিকে দেখতে মানুষ উপচে পড়েছিল, যা একটা পর্যায়ে তাদের পেছেনেও ছুটতে থাকে। ২০২২ সালে এমন উন্মাদনা খুব কম তারকার কপালেই জুটেছে!,রিয়ানার স্ট্রিট স্টাইলে বেবি বাম্প প্রদর্শন,স্ট্রিট স্টাইলের জন্য তার তুলনা নেই। সেই রিয়ানা যখন তার বেবি বাম্পের ঘোষণা দেবেন তখন সেটাতেও যে স্ট্রিট স্টাইল থাকবে এ আর নতুন কি? তবে সত্যি সত্যিই সবাইকে চমকে দিয়ে রিয়ানা তার প্রেগনেন্সির খবর দিলেন অনেকটা রাস্তায় হাঁটতে হাঁটতে। তীব্র শীতে নিউইয়র্কের রাস্তায় লম্বা পিংক কালারের জ্যাকেটের নিচের অংশ যদি খোলা থাকে তখন নিশ্চিতভাবেই আপনি চমকে যাবেন! আর আরও চমকানোর ব্যাপার ছিল সেই খোলা অংশ দিয়ে উঁকি দিচ্ছিল মাতৃত্ব। হ্যাঁ, রিয়ানা লম্বা চেইন গলা থেকে পেট পর্যন্ত ঝুলিয়ে গোলাপি জ্যাকেটের নিচের বোতাম খুলে যখন রাস্তায় হাঁটছিলেন তার প্রেমিকের হাত ধরে তখনই বোঝা যাচ্ছিল বেবি বাম্প দেখাচ্ছেন। ফ্যাশন দুনিয়ায় এ স্টাইল নিয়ে হইচই পড়ে যায়। রিয়ানা অনেকদিন ধরেই মা হওয়ার ইচ্ছা প্রকাশ করছিলেন। নিউইয়র্কের রাস্তায় বয়ফ্রেন্ড এসাপ রকির হাত ধরে হেঁটে হেঁটেই জানান দিলেন নিজের মাতৃত্বের খবর।,বেলা হাদিদ,মডেল অব দ্য ইয়ারে ভূষিত বেলা হাদিদ এ বছরের সবচেয়ে ভাইরাল মোমেন্টের অধিকারী। প্যারিস ফ্যাশন উইকে কোপারনি স্প্রে দিয়ে যখন ড্রেস বানানো হয়, তার আগ মুহূর্তে বেলা হাদিদ তার পরিধেয় বস্ত্র খুলে নতুন স্প্রে পোশাকের জন্য নগ্ন হয়ে যান। দাঁড়িয়ে পরেন নতুন পোশাক তৈরির জন্য। ফ্যাশন শো’র দর্শকদের সামনেই তৈরি হয় বেলা হাদিদের পোশাক, যা কিনা সবচেয়ে বেশি কাভারেজ পাওয়া মুহূর্ত ছিল অন্তত টাকার অঙ্কে। ২৬.৩ মিলিয়ন ডলারের কাভারেজ পাওয়া সেই মুহূর্তটির জন্যই বলা যায় বেলা হাদিদ মডেল অব দ্য ইয়ার নির্বাচিত হয়েছেন। ২৬.৩ মিলিয়ন ডলার মূল্যের কাভারেজের হিসাবটি দিয়েছে লঞ্চমেট্রিক্স। কোপারনির এ ড্রেস এ বছরের সেরা হ্যালোউইন ড্রেসে পরিণত হয়।,"
ধরন বদলে বছরজুড়ে ফ্যাশন,"সময়ের সঙ্গে সঙ্গে পরিবর্তন আসে ফ্যাশনে। ঋতুভেদে পোশাকের রঙের সঙ্গে সঙ্গে কাপড়ের ধরনেও আসে পরিবর্তন। শীত পোশাকে ভারী কাপড় যেমন মানানসই, উলটো দিকে গরমে হালকা কাপড়ে কাজ। অন্যদিকে বছরের অন্য সময়ের কথা মাথায় রেখে ফ্যাশন হাউজগুলোকে ফ্যাশন সচেতন মানুষের জন্য প্রতিনিয়ত পরিবর্তন আনতে হয় কাপড়ের ধরনে এবং রঙে। এ বছরও তার ব্যতিক্রম হয়নি।,লং কামিজ কিংবা শর্ট, চাহিদা বুঝে এ পরিবর্তন নিয়ে সব সময় তাই ব্যস্ত সময় পার করতে হয় ফ্যাশন হাউজগুলোকে। এ ছাড়া উৎসবের সময় তো আছেই। সবমিলিয়ে বছরজুড়েই ফ্যাশন হাউজগুলোতে থাকে নানা ধরনের পরিবর্তন। অন্যদিকে নতুন বছরে বেশকিছু পরিবর্তন আনবে এ হাউজগুলো, যেন ফ্যাশনপ্রিয় মানুষ সব সময় হাতের নাগালেই পান পছন্দের পোশাকটি।,নারীদের শীতের পোশাকের ট্রেন্ডে আছে লং কোট। ডেনিমের জ্যাকেট বরাবরের মতোই আছে নিজের জায়গায়। ফ্যাশনে স্থান করে নিয়েছে লোকশিল্প থেকে অনুপ্রাণিত বাণী, চিত্র বা ছাপ। ডেনিমের জ্যাকেটের একটা পাশে চলছে কাঁথাফোঁড়। মাঝারি থেকে ভারী বুননের ফ্যাব্রিকে তৈরি কোটের প্রতি আগ্রহ বেড়েছে। একরঙা কোটের চেয়ে বিভিন্ন রকম ছাপা কোটের চাহিদা বাড়ছে। পুরুষের শার্ট, এমনকি ফরমালেও চলছে ফুলেল। আর সব পোশাকে দেখা গেছে বোতামের বৈচিত্র্য। পুঁতি, গাছের বীজ, কাণ্ড, পিতল, নানা ধরনের মেটালের ওপর আঁকা নকশা, কাঠ এসব চলছে পোশাকে। কাফতান বেশ কয়েক বছর আলোচনায় ছিল।,প্রিন্ট প্যাটার্নে ব্লক লেটার, ফুল ও হিজিবিজি মোটিফের চাহিদাও ছিল উল্লেখযোগ্য। রঙের প্রতিও আগ্রহী ছিলেন ফ্যাশন-সচেতনেরা। মাথার পেছনে স্কার্ফ দিয়ে নট বাঁধা ফ্যাশনেবল নারীদের দেখা গেছে। স্কার্ফ গলায় জড়িয়ে নিয়েছেন অনেকে। পরিবেশবান্ধব টেকসই ফ্যাশনের প্রতি আগ্রহী হচ্ছে মানুষ। তাই ট্রেন্ডে জায়গা করে নিচ্ছে রিসাইকেল আর আপসাইকেল করা পোশাক। এ ক্ষেত্রে গুরুত্বপূর্ণ ভূমিকা রেখেছেন ফ্যাশন সচেতনরা। অনেক দিন পর সত্তর বা আশির দশকের চুমকির কাজ করা পোশাক আর অনুষঙ্গের প্রতি গেল বছর আগ্রহী হতে দেখা গেছে ফ্যাশনপ্রেমীদের।,রঙ বাংলাদেশ প্রতিনিয়ত ফ্যাশনপ্রিয় মানুষের জন্য কাজ করে যাচ্ছে। ছোটো-বড়ো সবার জন্য পোশাকের ধরন এবং রং নিয়ে কাজ করেন তারা। বছরজুড়ে প্রতিটি উৎসবের আমেজ ধরা দেয় তাদের ফ্যাশন হাউজগুলোতে ভিন্ন ভিন্ন পোশাকের মধ্যে। উৎসব ছাড়াও ঋতুভেদে পোশাকে এবং রঙে তারতম্য আসে। অন্যদিকে রঙ বাংলাদেশ করোনা মহামারির দীর্ঘ একটা সময় পার করে আবার বেশকিছু নতুন পরিবর্তন নিয়ে আসে ফ্যাশনে। এ বিষয়গুলো নিয়েই জানান, রঙ বাংলাদেশের প্রধান নির্বাহী কর্মকর্তা সৌমিক দাস। ‘রঙ বাংলাদেশ দেশীয় সংস্কৃতি এবং ঐতিহ্য ছড়িয়ে দিতেই কাজ করে যাচ্ছে। প্রতিনিয়ত ফ্যাশনে নতুনত্ব যুক্ত করছি আমরা। এ ছাড়া প্রত্যেক উৎসবকে কেন্দ্র করে থিম কাটিং এবং রং বেছে নিয়ে থাকি।’,এর বাইরে প্রতিটি উৎসবকে কেন্দ্র করে রং এবং পোশাকের ধরনের মধ্যে প্রতিনিয়ত ভিন্নমাত্রা যুক্ত করে আসছে রঙ বাংলাদেশ। ঈদ, পূজা, বাংলা নববর্ষ কিংবা বিজয় দিবসসহ ভিন্ন ভিন্ন উৎসবের আমেজ এবং সময় বুঝে রং এবং পোশাকের মধ্যে ভিন্নতা আসে। শীত কিংবা গরমের বিষয়কে প্রাধান্য দিয়ে তারা আলাদাভাবে রং নিয়ে কাজ করেন।,অঞ্জন’স-এর কর্ণধার, ফ্যাশন ডিজাইনার শাহিন আহম্মেদ জানান, হাল ফ্যাশন নিয়ে সব সময় কাজ করে অঞ্জন’স। বিশেষ করে মৌসুম বুঝে এ ফ্যাশনের ক্যাটাগরিগুলোতে পরিবর্তনের রেশ চোখে পড়ে। এ ক্ষেত্রে রঙের ভিন্নতার পাশাপাশি চলতি বছরের সব পোশাকের কাটিং ছিল অঞ্জন’স-এর আউট ফিটগুলোর মধ্যে উল্লেখযোগ্য। বছরজুড়ে ছিল ফ্যাশন কিংবা কালারের মধ্যে পরিবর্তনের আমেজ; এ বিষয়ে শাহিন আহম্মেদ জানান, ‘বছরজুড়ে আমরা চেষ্টা করি রংসহ কাটিংয়ের মধ্যে কিংবা হাল ফ্যাশন বুঝে পোশাকে পরিবর্তন আনার। এ ক্ষেত্রে বিজয় দিবস, ঈদ, পূজা, বাংলা নববর্ষ, ইংরেজি নতুন বছর কিংবা মৌসুমভেদে গরম এবং শীতকে প্রাধান্য দিয়ে আমরা কাজ করে থাকি।’,অন্যদিকে অঞ্জন’স-এর অন্যতম আকর্ষণ হচ্ছে শাড়ি। এর বাইরে আছে সালোয়ার-কামিজ এবং শীতের শাল। এ ছাড়া আছে ফতুয়া কিংবা টপসের বিশাল কালেকশন। মেয়েদের পাশাপাশি ছেলেদের পোশাকেও আছে উৎসবের আমেজ। শীতের বেশকিছু নতুন আকর্ষণ নিয়ে কাজ করছে অঞ্জন’স। এর বাইরে ঈদ এবং পবিত্র রমজান সামনে রেখে এখন থেকেই চলছে প্রস্তুতি।,"
"প্রাথমিকে শিক্ষক নিয়োগের ফল আজ, বাড়ছে ৫০০০ পদ","সরকারি প্রাথমিক বিদ্যালয়ে সহকারী শিক্ষক পদে নিয়োগ পরীক্ষায় অংশ নেওয়া চাকরিপ্রার্থীদের অপেক্ষা শেষ হচ্ছে। আজই দেশের অন্যতম বড় এই নিয়োগ পরীক্ষার ফল প্রকাশ হতে পারে।,সেই সঙ্গ পাঁচ হাজারের মতো পদ বাড়ছে এই পদে। প্রাথমিক ও গণশিক্ষা মন্ত্রণালয় সূত্রে জানা গেছে এই তথ্য। ,বুধবার সকালে প্রাথমিক ও গণশিক্ষা মন্ত্রণালয়ের জনসংযোগ কর্মকর্তা মাহবুবুর রহমান বলেন, ফল প্রকাশের সব প্রস্তুতি নেওয়া হয়েছে। বেলা ২টায় প্রাথমিক শিক্ষা অধিদপ্তরে ওয়েবসাইটে ফল প্রকাশ করা হবে। এ ছাড়া যারা উত্তীর্ণ হবেন, তাদের মুঠোফোনেও ফলাফল এসএমএস করে জানিয়ে দেওয়া হবে।,প্রাথমিকে সহকারী শিক্ষক নিয়োগের জন্য ২০২০ সালে বিজ্ঞপ্তি প্রকাশ করা হয়। বিজ্ঞপ্তির অনুমোদিত পদ অনুসারে ৩২ হাজার ৫৭৭ পদে শিক্ষক নিয়োগ দেওয়ার কথা থাকলেও এটি বাড়ানোর উদ্যোগ নেওয়া হয়েছিল। চলতি বছরের মার্চে মন্ত্রণালয়ের এক সভায় সাংবাদিকদের বলা হয়েছিল, ৪৫ হাজার সহকারী শিক্ষক নেওয়া হবে। অবসরের কারণে ১০ হাজারের বেশি পদ খালি হওয়ায় পদ বাড়ানোর সিদ্ধান্ত নেওয়া হয়েছিল।,কিন্তু লিখিত ও মৌখিক পরীক্ষা শেষে চূড়ান্ত ফলাফল প্রকাশের আগে পদসংখ্যা বৃদ্ধি নিয়ে সংশয় তৈরি হয়। পদ বৃদ্ধির দাবিতে আন্দোলন করেন চাকরিপ্রার্থীরা। চলমান নিয়োগপ্রক্রিয়ায় সর্বোচ্চসংখ্যক শূন্য পদে নিয়োগ এবং পদসংখ্যা বাড়ানোর দাবিতে ৬১ জেলায় জেলা প্রশাসকের কার্যালয় ও জেলা প্রাথমিক শিক্ষা অফিসে স্মারকলিপিও দেন চাকরিপ্রার্থীরা।,২৮ নভেম্বর প্রাথমিক ও গণশিক্ষা মন্ত্রণালয় থেকে জানানো হয়েছিল, প্রকৃত শূন্য পদ যাচাই-বাছাই শেষে ১৪ ডিসেম্বর চূড়ান্ত ফল প্রকাশ করা হবে। এখন বিজ্ঞপ্তির অনুমোদিত পদের সঙ্গে পাঁচ হাজার পদ বাড়ানো হলে মোট পদ হয় ৩৭ হাজারের কিছু বেশি।,সরকারি প্রাথমিক বিদ্যালয়ের শিক্ষক নিয়োগ কার্যক্রমের ইতিহাসে এটিই এখন পর্যন্ত সবচেয়ে বড় নিয়োগ বিজ্ঞপ্তি। ,"
বীরশ্রেষ্ঠ মুন্সী আব্দুর রউফের সমাধি,"হুটহাট সিদ্ধান্ত হলো বন্ধুরা মিলে রাঙামাটি যাব। রাতের বাসেই চড়ে সকালে গিয়ে নামলাম। এবারের ভ্রমণ ছিল অনেকটা উদ্দেশ্যবিহীন। মানে রাঙামাটি যাওয়ার পর কী দেখব। কোথায় কোথায় যাব। আমি যেহেতু দে-ছুট ভ্রমণ সংঘের একজন। তাই বন্ধুদের মানসিক চাপ তেমন ছিল না।,কিন্তু আমার তো ছিল। কারণ অনেকেরই রয়েছে আমার প্রতি বিশেষ ভরসা। কি আর করা। তাই মনে মনে নানিয়ারচরের প্ল্যানটা করেই রাখতে হয়েছিল। বাসস্ট্যান্ড থেকে নাশতা সেরে ট্রলারে চেপে বসলাম। গন্তব্য প্রথমে বীরশ্রেষ্ঠ শহিদ মুন্সী আব্দুর রউফের সমাধিস্থল। কাপ্তাই লেকের নীলাভ পানিতে ট্রলার চলছে ভেসে ভেসে। বন্ধুদের হাস্যরস কথার ফাঁকফোকরে লেক ঘিরে থাকা পাহাড়ের সৌন্দর্য, বিমুগ্ধ নয়নে চেয়ে রই।,ছোট্ট ডিঙ্গিতে চড়ে জীবন জীবিকার প্রয়োজনে জেলেদের মাছ ধরার দৃশ্য, নিজেদের যাপিত জীবনের প্রতি তৃপ্তি আনে। ভ্রমণ শুধু বিনোদন নয়-শিক্ষা লাভেরও উপযুক্ত মাধ্যম। প্রায় ঘণ্টা দুই পর দেখা মিলে জাতীর সূর্যসন্তান পাক হানাদারদের মর্টার শেলের আঘাতে নিহত বীরশ্রেষ্ঠ শহিদ মুন্সী আব্দুর রউফের সমাধিস্থলের স্মৃতির মিনার। স্বাধীনতা সংগ্রামে বীর মুক্তিযোদ্ধা শহিদ আব্দুর রউফের বীরত্ব সম্পর্কে জানা আমার। তাই শ্রদ্ধায় মাথা নুয়ে আসে। শরীরের ভেতর আনমনেই রক্ত টগবগিয়ে ওঠে। মনে হয় আমিই যেন এখন সেদিনের আব্দুর রউফ।,ট্রলার ভিড়ে কবরস্থানের ঘাটে। একে একে সবাই নেমে জিয়ারত করি। চেঙ্গি নদীর খালবেষ্টিত কাপ্তাই লেকের বুকে বুড়িঘাট ইউনিয়নে অবস্থিত ছোট্ট একটি টিলার মতো ভূমিতে, ফরিদপুরের দামাল ছেলে অষ্টম ইস্ট বেঙ্গলে কর্মরত থাকা ল্যান্স নায়েক শহিদ আবদুর রউফ চিরনিদ্রায় শায়িত। স্বাধীনতা যুদ্ধের এ বীর সেনানীর সমাধি আজ ইতিহাসের উজ্জ্বল সাক্ষী। পাক হানাদারদের আক্রমণ থেকে সঙ্গীয় ১৫০ জনকে নিরাপদ দূরত্বে সরে যাওয়ার সুযোগ করে দেওয়ার জন্য একাই ৭টি স্পিডবোট ও ২টি জাহাজে করে আসা পাকিস্তানি কমান্ডো বাহিনীর সঙ্গে লড়তে লড়তে শত্রুদের পিছু হটাতে বাধ্য করেন। তবে ততক্ষণে শত্রুরা মুন্সী আব্দুর রউফের অবস্থান নেওয়া বাঙ্কার চিহ্নিত করে, তার মেশিনগানের সক্ষমতার বাইরে সরে গিয়ে মর্টার শেল থেকে গোলা ছুড়তে থাকে। একটি গোলা এসে বাঙ্কারে বিস্ফোরিত হলে অদম্য সাহসী, দেশ রক্ষার অকুতোভয় সৈনিক মুন্সী আব্দুর রউফ সেখানেই শহিদ হন। তারিখটা ছিল ২০ এপ্রিল ১৯৭১।,সেই সম্মুখযুদ্ধে হানাদারদের ৭টি স্পিডবোট ডুবিয়ে দেওয়াসহ জাহাজ ও সৈন্যদলের ব্যাপক ক্ষয়ক্ষতি হয়েছিল। এরপর শহিদ মুন্সী আব্দুর রউফকে এ বুড়িঘাটের জমিতে দাফন করা হয়। তখন জায়গাটা যেমন ছিল দুর্গম তেমনি ঝোপঝাড় জঙ্গলে ঘেরা। যে কারণে স্বাধীনতার অনেক বছর পর ১৯৯৬ সালের ২৫ এপ্রিল কবরটির সন্ধান পাওয়া যায়। এরপর ২০০৬ সালের ২৫ মার্চ তার সমাধিস্থলে রাইফেলের ভাস্কর্য সদৃশ স্মৃতির মিনার নির্মাণ করা হয়। যা অনেক দূর থেকেও দেখা যায়। কাপ্তাই পানিপথের নিরাপত্তার দায়িত্বে থাকা শহিদ মুন্সী আব্দুর রউফের সেদিনের একার বীরত্বের জন্য, তার নির্দেশে সঙ্গীয় ১৫০ জন্য মুক্তিযোদ্ধা নিরাপদে সরে যেতে পেরেছিল।,হালকা মেশিনগান দিয়ে একাই কুখ্যাত হানাদারদের বিশাল কমান্ডো বাহিনীকে নাস্তানাবুদ করার জন্য স্বাধীনতা পরবর্তী, বাংলাদেশ সরকার শহিদ মুন্সী আব্দুর রউফকে মরণোত্তর ল্যান্স নায়েকে পদোন্নতি ও বীরশ্রেষ্ঠ সম্মাননাতে ভূষিত করেন। মুক্তিযুদ্ধের ৭ জন বীরশ্রেষ্ঠের মাঝে ল্যান্স নায়েক শহিদ মুন্সী আব্দুর রউফ একজন। সমাধির পাশে থাকা দেওয়াল লিখনীতে তার বীরত্বের ইতিহাস রয়েছে। পড়ালেখায় উদাসীন থাকা শহিদ মুন্সী আব্দুর রউফ ছোটবেলা থেকেই দুর্দান্ত মেধাবী ও সাহসী ছিল। চাচার পদাঙ্ক অনুসরণ করে তিনিও পাকিস্তান রাইফেলসে যোগদান করেছিলেন।,অতঃপর স্বাধীনতা যুদ্ধে দেশবাসী দেখল-জানল তার মেধার ধার ও সাহসিকতা। সমর যুদ্ধে কখনো কখনো মেধার দক্ষতায় উপস্থিত বুদ্ধিতে, নিজ বাহিনীর সুরক্ষায় পিছু হটেও শত্রুকে ঘায়েল করতে হয়। বুড়িঘাটের যুদ্ধে সেই তিক্ষè মেধারই বহিঃপ্রকাশ ঘটিয়েছিলেন শহিদ মুন্সী আব্দুর রউফ। তিনি তার বাহিনীকে পিছু হটে যাওয়ার নির্দেশ দিয়ে শত্রুদের প্রতিহত করার জন্য একাই লড়ে মৃত্যুকে আলিঙ্গন করেছেন। যদি তিনিও নিরাপদ আশ্রয়ের জন্য ছুটতেন তাহলে হয়তো সঙ্গীয় পুরো মুক্তিবাহিনীর যোদ্ধারা, হানাদারদের পৈশাচিক আক্রমণে ঘায়েল হয়ে যেতে পারত। স্যালুট হে মহান বীরশ্রেষ্ঠ শহিদ মুন্সী আব্দুর রউফ।,দিনদিন সমাধিস্থলটি ভ্রমণপিপাসুদের কাছেও বেশ জনপ্রিয় হয়ে উঠেছে। অনেকেই যান শ্রদ্ধা জানাতে। কেউবা নিছক ভ্রমণের উদ্দশ্যে। তা যাই হোক সমাধিস্থলের পবিত্রতার প্রতি সবারই খেয়াল রাখা জরুরি। জাতির সূর্যসন্তানরা মরেও হয়ে থাকে অমর। ল্যান্স নায়েক মুন্সী আব্দুর রউফের মতো দৃঢ়চেতা বীর বাঙালিদের বীরত্বপূর্ণ আত্মদানের কারণেই আজ আমরা স্বাধীন দেশের নাগরিক। হে বীর মুন্সী আব্দুর রউফ বিজয়ের মাসে তোমায় লাল সালাম। তোমার সমাধি জিয়ারত করতে পেরে আমাদের ভ্রমণ অভিজ্ঞতার ঝুলি সমৃদ্ধ হয়েছে আরও বহুগুণ।,যাবেন কীভাবে : ঢাকা-রাঙামাটি রুটে বিভিন্ন কোম্পানির বাস সার্ভিস রয়েছে। রাঙামাটি রিজার্ভবাজার নৌঘাট থেকে রিজার্ভ ট্রলার/স্পিডবোটে দিনেদিনে ঘুরে আসা যাবে। এ ছাড়া যাত্রীবাহী জাহাজও চলাচল করে।, ,"
উৎসবে ফ্যাশন হাউজ,"বিজয় দিবস উপলক্ষ্যে ফ্যাশন হাউজগুলো বরাবরের মতো আয়োজন করেছে ‘বিজয় উৎসব’। একই থিমের পোশাক পরে বাবা-মা, মা-মেয়ে, বাবা-ছেলে পোশাক পরে যেমন উদ্যাপন করতে পারবে তেননি আলাদা থিমে এবারের বিজয় উৎসবের পোশাক নিয়ে এসেছে হাউজগুলো,কে-ক্র্যাফট লাল-সবুজের পোশাক ছাড়াও নানারকম স্যুভেনির ও উপহারসামগ্রী নিয়ে এসেছে। মেয়েদের প্রধান সঙ্গী হতে পারে লাল সবুজের শাড়ি, সালোয়ার-কামিজ, কুর্তি কিংবা বিভিন্ন প্যাটার্নের টপস। শীতে উষ্ণতার প্রয়োজনে নিতে পারেন লাল-সবুজের শাল। ছেলেদের জন্য থাকছে পাঞ্জাবি, শার্ট, টি-শার্ট, কটি, শাল। শিশুদের জন্য রয়েছে নানা পোশাকের সমৃদ্ধ আয়োজন।,বিশ্বরঙ-এ রয়েছে লাল-সবুজের বিশেষ আয়োজন। ডিসেম্বরজুড়ে তাই লাল-সবুজকে নিয়েই যত আয়োজন। ‘লাল-সবুজের উৎসব’ চলছে মাসব্যাপী বিশ্বরঙ-এর সব শোরুমে। এ ছাড়া প্রখ্যাত ফ্যাশন ডিজাইনার বিপ্লব সাহার পরিকল্পনায় ‘যাপিত জীবনে লাল-সবুজের প্রভাব’ শিরোনামে নির্মিত হয়েছে ফ্যাশন ভিডিও।,অঞ্জন’স বিজয় দিবসের দিনটিকে সুন্দরভাবে উদ্যাপনের জন্য অঞ্জন’স প্রতি বছর পোশাকের বিশেষ আয়োজন করে থাকে। বিজয়ের এ পোশাকের আয়োজনে থাকছে শাড়ি, পাঞ্জাবি, মেয়েদের টপস, সালোয়ার কামিজ ও টি-শার্ট। শিশু-কিশোরদের জন্য থাকছে পাঞ্জাবি, টি-শার্ট, ফ্রক ও সালোয়ার কামিজ।,রঙ বাংলাদেশ মেয়েদের জন্য এনেছে শাড়ি, রেডি ব্লাউজ, থ্রিপিস, সিঙ্গেল কামিজ, টপস্, শাল। এ ছাড়া সিঙ্গেল ওড়নাও পাওয়া যাবে নিয়মিত কালেকশনের অংশ হিসাবে। ছেলেদের কালেকশনে রয়েছে পাঞ্জাবি, শার্ট, টি-শার্ট, কটি, উত্তরীয়। শিশুদের জন্যও রয়েছে বেবি শাড়ি, ফ্রক, থ্রিপিস ও সিঙ্গেল কামিজ, পাঞ্জাবি শার্ট, টি-শার্ট, কটি।,আর্ট বিজয় দিবস উপলক্ষ্যে ফ্যাশন সচেতন ছেলেদের জন্য এনেছে পলো শার্ট, টি-শার্ট। এ ছাড়াও নতুন ডিজাইন ও নতুন কালেকশনে রয়েছে মেয়েদের নিত্য নতুন ডিজাইনের পোশাক। বিজয় দিবসের এক্সক্লুসিভ ডিজাইনের নতুন সব পোশাক পাওয়া যাবে আর্টের সব আউটলেটে।,"
শিশুর হাতে লাল-সবুজের পতাকা,"বিজয়ের মাস ডিসেম্বর। ১৬ ডিসেম্বর মহান বিজয় দিবস। বাংলাদেশের ইতিহাসে ১৬ ডিসেম্বর অবিস্মরণীয় একটি দিন। বাঙালি জাতির জীবনে এ মাসের তাৎপর্য ও গুরুত্ব অনেক। দীর্ঘ ৯ মাস রক্ষক্ষয়ী যুদ্ধে ৩০ লাখ শহিদ আর ৩ লাখ মা-বোনের সম্ভ্রমের বিনিময়ে অর্জিত হয় আমাদের স্বাধীনতা।,বিশ্ব মানচিত্রে জন্ম হয় স্বাধীন সার্বভৌম একটি রাষ্ট্র। মহান স্বাধীনতার গৌরবোজ্জ্বল ইতিহাস বুকে লালন করে চলেছে এ দেশের প্রতিটি মানুষ। তাই প্রতি বছর ১৬ ডিসেম্বর মহান বিজয় দিবস হিসাবে পালন করা হয়। জাতি, ধর্ম, বর্ণ, নির্বিশেষে বিজয় উৎসবে মেতে ওঠে সবাই। বিজয়ের উৎসবে শামিল হয়ে থাকে ভবিষ্যৎ প্রজন্ম শিশুরাও। যাদের হাতে সমুন্নত থাকবে আগামীর বাংলাদেশ! এজন্য শৈশব থেকেই আপনার শিশুকে দেশপ্রেমের চেতনায় উদ্বুদ্ধ করে সুনাগরিক হিসাবে গড়ে তোলার কাজটি করতে হবে। নিত্যদিনের জীবনযাপনের মধ্য দিয়েই শিশুকে উদ্বুদ্ধ করতে পারেন বিজয়ের চেতনায়। ১৬ ডিসেম্বর দিনব্যাপী বর্ণিল সব আয়োজন।,বিশেষ করে শিক্ষাপ্রতিষ্ঠানে শিশুকে দেশপ্রেমে উদ্বুদ্ধ করতে আয়োজন করা হয় বর্ণিল উৎসবের। বিজয়ের দিনটিতে শিশুর সাজ পোশাকে থাকা চাই বৈচিত্র্য, যা বিজয় দিবসের চিত্র ফুটে ওঠে প্রতিটি শিশুর চোখে-মুখে। সাধারণত বিজয় দিবসে শিশুর পোশাকে থাকবে বাংলাদেশের পতাকার রঙে টি-শার্ট, পাঞ্জাবি, ক্যাপ, লেইস ইত্যাদি। শিশু বয়স থেকে ভালো অভ্যাসে অভ্যস্ত করতে পারলে পরে এ ধরনের সাজ পোশাকে নিজেকে স্বাচ্ছন্দ্যবোধ করবে। সাজ পোশাকের পাশাপাশি বিজয়ের সঠিক ইতিহাস তুলে ধরুন। বিজয় দিবসের দিনে শিশুকে নিয়ে যেতে পারেন জাতীয় স্মৃতিসৌধে কিংবা মুক্তিযুদ্ধের স্মৃতিবিজড়িত স্থানে। হাতে তুলে দিন লাল-সবুজের পতাকা।,"
প্রাথমিকে শিক্ষক নিয়োগে পদ বাড়ছে ৫ হাজার,"সরকারি প্রাথমিক বিদ্যালয়ে সহকারী শিক্ষক নিয়োগে আরও ৫ হাজার পদ বেড়েছে। ইতোপূর্বে ২০২০ সালের ২০ অক্টোবর ৩২ হাজার ৫৭৭ পদে নিয়োগের লক্ষ্যে বিজ্ঞপ্তি প্রকাশ করা হয়েছিল। ,এরসঙ্গে এখন নতুন পদ যোগ করে এখন সাড়ে ৩৭ হাজার শিক্ষক নিয়োগ করা হবে। আগামী ১৪ ডিসেম্বর এই নিয়োগ পরীক্ষার ফল প্রকাশ করা হবে। ,প্রাথমিক ও গণশিক্ষা মন্ত্রণালয়ের সচিব ফরিদ আহাম্মদ এ তথ্য নিশ্চিত করে বলেন, ১৪ ডিসেম্বর এই ফল প্রকাশ করা হবে। এ লক্ষ্যে সার্বিক প্রস্তুতি সম্পন্ন করা হয়েছে। ,৫ হাজার পদ বাড়ানোর প্রথম কারণ হচ্ছে, নিয়োগ প্রক্রিয়া শেষ করা অবধি সবসময়ই প্রার্থীদের একটি অংশ অপেক্ষাকৃত ভালো পদে চাকরি পেয়ে চলে যায়। তাই তারা নিয়োগের জন্য নির্বাচিত হলেও যোগদান করেন না। তাই সাড়ে ৩২ হাজার প্রার্থীর সবাইকে নাও পেতে পারি। ফলে বিদ্যালয়ে যে শূন্যতা সৃষ্টি হয়েছে সেটা প্রত্যাশা অনুযায়ী পূরণ নাও হতে পারে। আর তেমনটি হলে আরেকটি নিয়োগ পর্যন্ত শিক্ষার্থীরা ভূগবে। এই বিষয়টি রেখেই পদ সংখ্যা বাড়নো হচ্ছে।,সংশ্লিষ্টরা জানান, প্রায় ২৬ মাস আগে এই নিয়োগের বিজ্ঞপ্তি প্রকাশ করা হলেও করোনা পরিস্থিতির কারণে প্রক্রিয়া শেষ করতে দেরি হয়। অন্যদিকে প্রতিবছর গড়ে ৭-৮ হাজার শিক্ষক অবসরে যান। সেই হিসাবে শূন্যপদের সংখ্যা আরও অনেক বেড়ে গেছে। ,এই অবস্থায় বিদ্যালয়গুলোতে সৃষ্ট শিক্ষক সঙ্কট নিরসনের লক্ষ্যে আরও কিছু পদে নিয়োগের সিদ্ধান্ত নেয় মন্ত্রণালয়। সেই অনুযায়ী চলতিবছরের ১ জানুয়ারি পর্যন্ত শূন্য হওয়া পদ যুক্ত করা হয়েছে।,জানা গেছে, উল্লেখিত বিজ্ঞপ্তি অনুযায়ী প্রাথীদের লিখিত ও মৌখিক পরীক্ষা ইতোমধ্যে সম্পন্ন হয়েছে। পরে বুয়েটের কারিগরি সহায়তায় ফল তৈরি করা হয়। মোট তিন ধাপে লিখিত পরীক্ষা নেওয়া হয়েছিল। এতে প্রথম ধাপে উত্তীর্ণ হন ৪০ হাজার ৮৬২ জন, দ্বিতীয় ধাপে ৫৩ হাজার ৫৯৫ এবং তৃতীয় ধাপে ৫৭ হাজার ৩৬৮ জন। এ নিয়োগ পরীক্ষায় মোট আবেদন করেন ১৩ লাখ ৯ হাজার ৪৬১ জন প্রার্থী। ,২০১৯ সালের সরকারি প্রাথমিক বিদ্যালয় শিক্ষক নিয়োগ বিধিমালা ৮ ধারার ২ নম্বর উপধারার (ঘ) অনুযায়ী ৬০ শতাংশ পদে নারী শিক্ষক নিয়োগ পাবেন। অবশিষ্ট পদে পোষ্য ২০ শতাংশ ও বাকিরা পুরুষ প্রার্থী। নিয়োগের ক্ষেত্রে আবার ২০ শতাংশ বিজ্ঞান বিষয়ে স্নাতক বা সমমানের ডিগ্রিধারী প্রার্থী মেধা অনুযায়ী বিবেচিত হবেন। ,"
"শিশুদের খিঁচুনি বা মৃগী রোগ কেন হয়, কী করবেন?","বড়দের পাশাপাশি শিশুদেরও খিঁচুনি হতে পারে। অনেক সময় আমরা এটিকে মৃগী রোগ বলে থাকি।,মস্তিষ্ক-কোষ বা নিউরনের তড়িৎ বেগের অস্বাভাবিকতার কারণে যে কোনো ধরনের ক্ষণস্থায়ী শারীরিক প্রতিক্রিয়া বা বাহ্যিক লক্ষণকে খিঁচুনি বলে। ২৪ ঘণ্টার ব্যবধানে দুই বা ততোধিকবার খিঁচুনি হয় তাহলে এটিকে মৃগীরোগ হিসেবে আখ্যায়িত করা হয়।,মৃগীরোগ স্নায়ুতন্ত্রের একটি দীর্ঘস্থায়ী জটিল রোগ। যে কোনো বয়সের পুরুষ ও নারী এ রোগে আক্রান্ত হতে পারে। তবে বাচ্চাদের এ রোগ হওয়ার সম্ভাবনা বেশি থাকে।,এ বিষয়ে বিস্তারিত জানিয়েছেন বিএসএমএমইউর সহযোগী অধ্যাপক ডা. গোপেন কুমার কুন্ডু। ,অনেক ধরনের খিঁচুনি রোগ হয়। যেমন- সারা শরীরে খিঁচুনি বা জেনারেলাইজড এপিলেপ্সি, শরীরের কোন দিকের খিঁচুনি বা ফোকাল এপিলেপ্সি, শরীরের এক জায়গা থেকে শুরু হয়ে সমস্ত শরীরে ছড়িয়ে যাওয়া খিঁচুনি, তবে শিশুদের ক্ষেত্রে সিনড্রোম আকারে খিঁচুনি রোগ আসতে পারে।,কারণ : পরিবারে এরকম ইতিহাস থাকলে, গর্ভকালীন জটিলতা- জন্মের সময় অতিমাত্রায় ওজনের স্বল্পতা, জন্মের পরই শিশুর শ্বাস নিতে দেরি হওয়া/কান্না করতে দেরি হলে। গর্ভকালীন সময়ে মাথার আঘাতজনিত কারণে, জন্মের পরই জন্ডিসের মাত্রা অতিরিক্ত বেড়ে যাওয়ার জন্যও এ রোগ হয়ে থাকে, ছোট বেলায় কোনো কারণে মস্তিষ্কে ইনফেকশনের কারণে পরে খিঁচুনি হতে পারে। অনেক অজানা কারণেও খিঁচুনি হতে পারে।,প্রায় ৩০-৪০ ভাগ শিশুর খিঁচুনি রোগের চিকিৎসা হয় ফকির, কবিরাজ (ট্রাডিশনাল হিলার) দ্বারা। ওষুধ দিয়ে ৭০-৮০ ভাগ রোগীর খিঁচুনি নিয়ন্ত্রণে রাখা সম্ভব। বাজারে অনেক ধরনের খিঁচুনি রোগের ওষুধ রয়েছে যেমন- ফেনোবারবিটল, ফেনিটয়েন, ভ্যালপ্রোয়েট ইত্যাদি ওষুধসমূহ প্রায় সব ধরনের খিঁচুনি রোগের জন্যই কার্যকরী।,এসব ওষুধের কিছু পার্শ্বপ্রতিক্রিয়া রয়েছে। বর্তমানে নতুন ধরনের খিঁচুনিরোধক যে ওষুধ বাজারে এসেছে সেগুলো অধিকতর কার্যকরী এবং পার্শ্বপ্রতিক্রিয়াও কম। এসব ওষুধ বিশেষজ্ঞ চিকিৎসকের পরামর্শ অনুযায়ী খেতে হবে।,খিঁচুনি রোগ নিরাময়ে বাধা হিসাবে দেখা গেছে : কুসংস্কার, অসচেতনতা, ওষুধের স্বল্পতা, ডাক্তার এর স্বল্পতা, অধিক দামের ওষুধ।,খিঁচুনি রোগীর জন্য উপদেশ, যেমন- রোগীকে নিয়মিত ও নির্দিষ্ট সময়ে ওষুধ খাওয়ানো, জ্বর, ঠাণ্ডা, কাশি খিঁচুনিকে বাড়িয়ে দিতে পারে তাই জরুরিভিত্তিতে চিকিৎসা করানো, আগুন এবং পানি থেকে এ ধরনের শিশুদের দূরে রাখা, পুকুরে ডুব দিয়ে গোসল করতে না দেয়া, বাসায় বাথরুমে গোসল করলে দরজা লক না করা (ছিটকানি বন্ধ না করা)। এই রোগের ওষুধ কমপক্ষে ২-৩ বছর খিঁচুনি বন্ধ থাকলে (Seizure free) তবেই বন্ধ করা যেতে পারে (চিকিৎসকের পরামর্শ অনুযায়ী)। এ রোগীদের একটা কার্ড ব্যবহার করা যেতে পারে (কার্ডের মধ্যে রোগীর নাম, রোগের নাম, ওষুধের নাম ও পরিমাণ এবং পূর্ণ ঠিকানা উল্লেখ করতে হবে)। রাতে ঘুমের ব্যাঘাত ঘটে এমন কিছু করা যাবে না। যেমন- টেলিভিশন দেখা, মোবাইল দেখা ইত্যাদি।,প্রতিরোধ : শিশুর জন্মের পূর্বে গর্ভাবস্থায় মাকে নিয়মিত ডাক্তারের চেকআপ করানো, গর্ভকালীন জটিলতা দূর করার জন্য ডাক্তারের তত্ত্বাবধানে প্রসব করানো, পরিবারে এ ধরনের ইতিহাস থাকলে নিয়মিত চেকআপ করা ইত্যাদি।,কখনও কখনও খিঁচুনি রোগীকে হাসপাতালে নেয়ার প্রয়োজন হতে পারে, খিঁচুনি যদি ৫ মিনিটের বেশি স্থায়ী হয়। এক নাগাড়ে অনেকক্ষণ খিঁচুনি চলতে থাকে। একবার খিঁচুনির পর জ্ঞান না ফিরে। বার বার খিঁচুনি হওয়া এবং মারাত্মক খিঁচুনি যদি ওষুধ দিয়েও নিয়ন্ত্রণে না থাকে।,জরুরি অবস্থায় উপদেশ : জোরপূর্বক দাঁত খোলার চেষ্টা না করা। শর্ট বা টাইট কাপড় পরা থাকলে ঢিলা করে দেয়া। সম্ভব হলে রোগীকে নিরাপদ স্থানে নেয়া। রোগীর পাশে থাকা আগুন, পানি, ধারালো জিনিস সরিয়ে ফেলা। রোগীকে পানি পান করানোর চেষ্টা না করা। রোগীর শরীরে বাতাস করা অথবা ফ্যান এর ব্যবস্থা করা। খিঁচুনি আক্রান্ত ব্যক্তির চারদিকে ভিড় না করা।,বেশির ভাগ খিঁচুনি হঠাৎ শুরু হয় এবং নির্দিষ্ট সময় পর থেমে যায়।,বাংলাদেশ প্রেক্ষাপট,* বিশ্ব স্বাস্থ্য সংস্থার মতে, বাংলাদেশে ১.৫-২ মিলিয়ন খিঁচুনি রোগী রয়েছে।,* সম্প্রতি বাংলাদেশে মৃগী রোগ বিষয়ে একটি জাতীয় পর্যায়ের গবেষণা হয়েছে। ফলাফল অনুযায়ী বাংলাদেশে শিশুদের ক্ষেত্রে (১-১৭ বছর) মৃগী রোগী ১১.৫/১০০০ জন এবং বড়দের ক্ষেত্রে সেটি ৭.৫/১০০০ জন। এই সংখ্যা মেয়েদের তুলনায় ছেলেদের মধ্যে বেশি।,* সঠিক চিকিৎসায় এ রোগকে নিয়ন্ত্রণে রাখা যায়।,* রোগীর স্কুলে যেতে বাধা নেই।,* এ রোগ ছোঁয়াচে নয়, তাই এ রোগীর বাড়িতে যেতে বাধা নেই।,* জগতে বিখ্যাত অনেক মানুষ যাদের মধ্যে আর্টিস্ট ভিনসেন্ট ভ্যানগগ, বিজ্ঞানী সক্রেটিস, সাহিত্যিক চার্লস ডিকেন্স এ রোগে আক্রান্ত ছিলেন। তারা তাদের কাজের মধ্যে দিয়ে খিঁচুনি রোগকে জয় করতে পেরেছেন।,
 ,"
ঘুম আসছে না? জেনে নিন সহজ টেকনিক,"ঘুম যাদের কম হয় তাদের অস্বস্তির শেষ নেই। দিনভর ক্লান্তি ও অবসাদ গ্রাস করে রাখে। দুশ্চিন্তা ও জীবন পদ্ধতির পরিবর্তনের কারণে অনেক সময় ঘুমের সমস্যা দেখা দেয়।,ঘুম কম হওয়ার অন্যতম কারণ অধিক সময় ফোনের স্ক্রিনে তাকিয়ে থাকা, যা মস্তিষ্কে ঘুম আসার কেমিক্যাল বের হতে বাধা দেয়। ঘুম আসছে না ভেবে ফোন হাতে নিয়ে একটু ফেসবুক দেখি তো করে করে আসলে ঘুম না আসার সময়কে বাড়িয়ে দেন।,যে কোনো পরিস্থিতিতে খুব অল্প সময়ের মধ্যে ঘুম নিয়ে আসার সহজ টেকনিক নিয়ে লিখেছেন ডা. অপূর্ব চৌধুরী। ,স্লো নিঃশ্বাস-প্রশ্বাস,* বিছানার প্রান্তে রিলাক্স হয়ে বসে ধীরে ধীরে পাঁচ সেকেন্ড নিঃশ্বাস নিন।,* দুই সেকেন্ড সেটা ধরে রাখুন।,* পরের পাঁচ সেকেন্ডে ধীরে ধীরে নিঃশ্বাস ছাড়ুন।,* দশ সেকেন্ড পরপর পাঁচ মিনিট এমন করে স্লো নিঃশ্বাস-প্রশ্বাস ছাড়ুন।,এভাবে নিঃশ্বাস-প্রশ্বাস নিলে শরীরে এটি কীভাবে কাজ করে!,সারাদিনে ব্যস্ত থাকলে আমাদের শরীরের নার্ভ, হরমোন এবং মাসলগুলো সবসময় টেন্স থাকে, এক্টিভ থাকে, রিলাক্স থাকে না। যাকে সহজ ভাষায় বলে ফাইট অথবা ফ্লাইট কন্ডিশন। এমন স্লো রিলাক্সিং ব্রেথ শরীরের প্যারাসিম্পেথেটিক নার্ভ এক্টিভিটি স্টিমুলেট করে। এটার কাজ শরীরের অঙ্গগুলোকে বার্তা দেওয়া যে, এখন রেস্টিং সময়, তোমাদের কাজ কমিয়ে দাও। শরীর এ বার্তা পেলে তার ইন্টেন্স এক্টিভিটির রাশ টেনে ধরে। শরীর রিলাক্স করতে শুরু করে এবং মস্তিষ্কের এক্টিভিটি কমে গিয়ে ঘুম আনায়।
 ,"
বিয়ের মেহেদি,"বিয়ের অন্যতম আকর্ষণ মেহেদি। কনের দুহাত ভরা মেহেদি ছাড়া বিয়ে একেবারেই অসম্পূর্ণ। তাই বিয়ের আগে গায়ে হলুদের পরেই অনেকে মেহেদির অনুষ্ঠান করে থাকেন। ঘরোয়া আয়োজনে বিয়ের ক্ষেত্রে হলুদের রাতে দুহাত ভরে মেহেদির কারুকাজ আঁকেন কনে। বরের ক্ষেত্রে হাতে অল্প পরিসরে মেহেদির নানা ডিজাইন নজরকাড়ে। একটা সময় পর্যন্ত মেহেদি গাছের পাতা পাটায় বেটে তার পরেই কনের হাত রাঙানো হতো। হাতের তালুতে লাল বৃত্ত আর আঙুলের এক অংশ পর্যন্ত লাল টুকটুকে রং। আর এতেই বিয়ের সাজের প্রস্তুতি হতো শুরু।,সময় পালটেছে। এখন অনেকেই সুক্ষ কারুকাজে হাতে আঁকেন প্রিয় মানুষের নাম কিংবা তার ছবি। অনেকেই পালকি কিংবা অন্যান্য কারুকাজ ফুটিয়ে তোলেন হাতের তালুতে। বিয়ে মেহেদি মানেই দুই হাত ভরে মেহেদির আলপনা। হাতের উপরে এবং নিচের অংশ ছাড়াও কনুই থেকে উপরের অংশ টুকুতেও মেহেদির আলপনা আঁকেন অনেকেই। পিঠে, কাঁধে, পায়ের পাতাতেও মেহেদির নানা কারুকাজ নজরে আসে। এসব ডিজাইনের ক্ষেত্রে কোন আকৃতির মেহেদি সবচেয়ে ভালো। এ ছাড়া অনেকেই ট্যাটু বসিয়ে তার মাঝে মেহেদির আলপনা করেন।,বিয়ের মেহেদির ক্ষেত্রে ধৈর্য নিয়ে বেশ লম্বা সময় অপেক্ষার প্রহর গুনতে হয়। লাল রং যত বেশি বসবে প্রিয় মানুষ তত বেশি ভালোবাসবে এমনটা অনেকেই মনে করেন। অন্যদিকে লাল রং যত গাঢ়, তত বেশি ভালো লাগে এই মেহেদি দেখতে। ডিজাইনের ক্ষেত্রে অনুষ্ঠানভেদে আছে ভিন্নতা। বিয়ের ক্ষেত্রে বেশিরভাগ কনেই ভারি মেহেদির ডিজাইন পছন্দ করেন। এ ক্ষেত্রে যাদের হাত বড় তাদের ভারি ডিজাইন খুব বেশি মানায়। ছোট হাতের ক্ষেত্রে হালকা কাজের ডিজাইন ভালো লাগে। হাতের এক পাশ ভরে ডিজাইন করে উপরের অংশ ময়ূরের পেখম কিংবা প্রজাপতির আঙ্গিকের ডিজাইন বেশ ভালো মানায়।,কোথায় পাবেন : যমুনা ফিউচার পার্ক, রাজলক্ষ্মী, আজমপুর, নিউমার্কেট, বনানী সুপার মার্কেট, ইস্টার্ন প্লাজাসহ আপনার আশপাশের শপিংমলে পেয়ে যাবেন মেহেদি।,দাম : মেহেদি টিউব আকারে ১০০ থেকে ১৫০ টাকার মধ্যে পেয়ে যাবেন। এ ছাড়া যদি সেমি ব্রাইডাল মেহেদির ডিজাইন করতে চান সেই ক্ষেত্রে আপনাকে গুনতে হবে ১৫০০ থেকে ৫৫০০ টাকা পর্যন্ত, ব্রাইডাল মেহেদি ২৫০০ থেকে ৬৫০০ টাকা পর্যন্ত।,"
যেভাবে নেবেন বিয়ের প্রস্তুতি,"বিয়ের মাধ্যমেই একজন নারী ও একজন পুরুষ পারিবারিক জীবন শুরু করেন। বিয়ে দুজন নারী-পুরুষের একসঙ্গে থাকা বা পরিবার গঠনের জন্য একটি আইনানুগ ও জনমতের স্বীকৃতিও। কিংবা বলা যায়, বিয়ে হচ্ছে এমন কিছু সামাজিক নিয়মনীতি ও আইন-কানুন, যা স্বামী-স্ত্রীর পারস্পরিক অধিকার, দায়িত্ব-কর্তব্য ও সুযোগ-সুবিধাকে প্রাধান্য দিয়ে থাকে। মূলত বিয়ে হচ্ছে একটি অনুমোদিত সামাজিক ব্যবস্থা, যার মাধ্যমে দুজন নারী-পুরুষ একটি পরিবার প্রতিষ্ঠা করতে পারেন। পরিকল্পনা : কথায় আছে, পরিকল্পনা হলো কাজের অর্ধেক। আর ছোট পরিকল্পনা মানেই বড় কাজের সফলতা। সুতরাং বিয়ের আগে পরিকল্পনা জরুরি। বিয়ে মানেই কেনাকাটা, খাওয়া-দাওয়াসহ নানা আয়োজন। তাই বিয়ের আনুষ্ঠানিকতার আগে অবশ্যই পরিকল্পনা করাটা জরুরি। আর আগে থেকে পরিকল্পনা করে রাখলে বিয়ের আয়োজন যেমন ঝামেলাবিহীন হবে, তেমনি খরচও কমানো সম্ভব।,বর-কনের পোশাক : বিয়ের আয়োজনে সবার আগে দরকার বর-কনের পোশাক, গহনা বা প্রসাধনী কেনাকাটা। ভালো হয়, এসব জিনিস কেনাকাটার আগে তালিকা তৈরি করা। সেই সঙ্গে কোন জিনিসটা কোন দামের বা কোন ব্র্যান্ডের কিনবেন সেটাও পারলে তালিকায় লিখে রাখুন। সম্ভব হলে কোন এলাকা বা কোন মার্কেট থেকে কিনবেন সেটাও লিখে রাখুন। এ ছাড়া সব কেনাকাটার মধ্যে বর-কনের পোশাক একটু বেশি গুরুত্বপূর্ণ। কারণ পোশাকেই বর-কনে হয়ে উঠবেন উজ্জ্বল। বর-কনের পোশাকসহ বিয়ের নানা অনুষজ্ঞ কেনার জন্য এলিফ্যান্ট রোডে অনেক দোকান পাবেন। এসব দোকানে বরের পাগড়ি, পাঞ্জাবি, শেরওয়ানি সবই মিলবে। যারা কম বাজেটে বিয়ের আয়োজন সারতে চান তারা ইচ্ছা করলে পাগড়ি, পাঞ্জাবি, শেরওয়ানি ভাড়া করতে পারেন।,গহনা : বিয়ের মূল আয়োজনে গহনা অন্যতম অনুষঙ্গ। কারণ গহনা ছাড়া কনের সাজই হয় না। এ ছাড়া ঐতিহ্য বা সংস্কৃতিতেও বিয়ের গহনার রয়েছে আলাদা মূল্য। স্বর্ণের বিয়ের সেট পাওয়া যায়। চাইলে আলাদা করে বানিয়ে বা কিনে নেওয়া যায়। আজকাল ডায়মন্ডের ব্যবহারও বেশ চলছে।,বিয়ের খাবার : খাবার-দাবারে মিশে থাকে আয়োজনের সম্মান বা পারিবারিক ঐতিহ্য বা সামাজিক রীতিনীতি। সেজন্য খাবার বিষয়টি খুবই জরুরি। আর এ ক্ষেত্রে সবার আগে সিদ্ধান্ত নিতে হয় খাবারের মেন্যুতে কী কী থাকবে বা রাখবেন। প্রয়োজনে খাবারের মেন্যু নিয়ে দুই পরিবার আগেই পরিকল্পনা করতে পারেন। এতে দুই পরিবারেরই মঙ্গল। বাবুর্চি ও ক্যাটারিং সার্ভিসের কাছে লোক সংখ্যা আর মেন্যুও কথা বললে তারাই আপনাকে খাবারের খরচ সম্পর্কে ধারণা দেবেন।,বিয়ের সাজসজ্জা : বিয়ের আয়োজনে সাজসজ্জা একটি গুরুত্বপূর্ণ বিষয়। অনেক সময় কম টাকায় ভালো সাজ করা যায়। আবার অনেক সময় বেশি টাকা খরচ করেও মনমতো সাজ পাওয়া যায় না। এখন অনেক ইভেন্ট ম্যানেজমেন্ট প্রতিষ্ঠান আছে, যারা বিয়ের আয়োজনের সব রকম ব্যবস্থাপনা করে থাকে। তাদের কাছ থেকেও সেবা নিতে পারেন। আবার নিজেরাও করতে পারেন। মূলত হলুদের স্টেজই প্রাধান্য পায়। এখানেও অনেক বর ও কনে দুই বাড়িতেই একই নকশার হলুদের স্টেজ করে থাকেন। অনেকে আলাদাও করেন।,আমন্ত্রণপত্র : বিয়ের আয়োজনের অন্যতম আরেকটি অনুষঙ্গ হলো আমন্ত্রণপত্র। আর বিয়ের আমন্ত্রণপত্র কেনা, সেটা ছাপানো ও বিলি করা কনে বা বর পক্ষের অন্যতম কাজ। এ ছাড়া শুধু দামি কার্ড কিনলেই হবে না। সেটা সুন্দর ও নির্ভুল করে ছাপাতেও হবে। আর সেজন্য চাই পর্যাপ্ত সময়। অন্যদিকে শীত মৌসুমকে বিয়ের মৌসুম বলা হয় বলে এ মৌসুমে কার্ড বেশি চলে। কার্ড যেটাই কিনুন সময় নিয়ে কিনুন যাতে ছাপানোর জন্য পর্যাপ্ত সময় থাকে। আর ছাপাটা যাতে নির্ভুল হয় সেদিকটাতেও খেলার রাখাটা জরুরি। কাগজের কার্ডের পাশাপাশি আজকাল কাপড়ের আমন্ত্রণপত্রও চলছে। অনেকটা রাজা-বাদশাহদের শাহি এলান পাঠের নমুনা। আবার কাগজ বা কাপড়ের পাশাপাশি কাঠের আমন্ত্রণপত্রও দেখা যাচ্ছে। পাতলা কাঠে ছাপানো। এটাও দারুণ। আমন্ত্রণপত্র বিলি করার আগে অতিথিদের তালিকা তৈরি করুন।,ছবি বা ভিডিও : বিয়ের ছবি তোলা বা ভিডিও করার জন্য অসংখ্য প্রতিষ্ঠান বা ফটোগ্রাফার পাবেন আশপাশে। আবার আজকাল তো কেবল বিয়ের আনুষ্ঠানিকতারই ছবি তোলা হয় না। এর সঙ্গে যোগ হয়েছে প্রি-ওয়েডিংয়ের ছবি। মানে গায়ে হলুদ বা বিয়ের আনুষ্ঠানিকতার আগেই বর-কনে পার্ক বা রেস্টুরেন্ট বা পছন্দের জায়গায় ছবি তোলেন। আবার আজকাল তো গায়ে হলুদের অনুষ্ঠানের আলাদা মাত্রা হয়েছে। সবাই এখন হলুদের অনুষ্ঠানে নাচ-গানে বড় আয়োজন করেন। কেউ কেউ তো পোশাদার শিল্পীও আনেন।,বিয়ের স্থান : বিয়ের স্থান হিসাবে অনেকেই কমিউনিটি সেন্টার বা কনভেনশন হল বা হোটেল বেছে নিচ্ছেন। অন্যদিকে গ্রাম-গঞ্জে এখনো নিজেদের বাড়ির উঠান বা মাঠেই সারছেন বিয়ের আনুষ্ঠানিকতা। তবে কমিউনিটি সেন্টার বা কনভেনশন হল বা হোটেল ভেন্যু হিসাবে নিলে আগে থেকেই ভেন্যু কুক করুন।,ত্বকের যত্ন : সবাই চান তার বিয়ের আয়োজন যেন সুন্দর হয়। আর সে ক্ষেত্রে সব নারী-পুরুষেরই উচিত অন্তত কয়েক মাস আগে থেকেই প্রস্তুতি নেওয়া। এর মধ্যে নিজের ত্বকের যত্ন নেওয়াটাও জরুরি।,গুছিয়ে কাজ করুন : বিয়ের আয়োজনে বরের বাড়ির যেমন কিছু নির্দিষ্ট অনুষ্ঠানিকতা আছে, তেমনি কনের বাড়িরও কিছু নির্দিষ্ট আনুষ্ঠানিকতা আছে। এ কার্যক্রমগুলো আগে থেকেই দুই পরিবারের মধ্যে সমঝোতা করে নেওয়া ভালো।,"
অফিসে যেভাবে কমাবেন মানসিক চাপ ,"কর্মক্ষেত্রে বন্ধুসুলভ পরিবেশ সবাই আশা করে। কিন্তু কখনো কখনো কাজের পরিবেশে বিঘ্ন ঘটে। নিজের কোনো দায় ছাড়াও কর্মপরিবেশ বিষিয়ে ওঠে। এতে করে মনের ওপর চাপ সৃষ্টি হয়।  ,শরীর ও মন— এ দুই নিয়েই মানুষ। ব্রেনের বিভিন্ন ধরনের সার্কিট, হরমোন, কেমিক্যালস, মেসেঞ্জার ও নিউরোনাল কার্যকলাপের বহিঃপ্রকাশকে মন বলা যায়। ,২০২০ সালে আমেরিকায় অফিস কর্মীদের মাঝে পরিচালিত এ গবেষণায় দেখা গেছে, বিষণ্নতা ও উদ্বেগজনিত কারণে তাদের কর্মক্ষমতা হারায় বছরে প্রায় ৮ ট্রিলিয়ন ডলার। দেশটির অফিস কর্মীদের ১০ শতাংশ কোনো না কোনো মানসিক সমস্যায় ভুগছেন। ,ইউরোপে ২৫ শতাংশ অফিস কর্মী উদ্বেগ ও ডিপ্রেশনে ভোগেন। আমাদের দেশে পরিচালিত এক গবেষণায় দেখা গেছে, প্রাপ্তবয়স্কদের মধ্যে ১৬.০১ শতাংশ মানুষ মানসিক সমস্যায় ভুগছেন। ,২০১৪ সালে ২০-২৯ বছর বয়সি গার্মেন্টস কর্মীদের মধ্যে পরিচালিত এক সমীক্ষায় জানা যায়, পোশাকর্মীদের মধ্যে ৪৩ শতাংশ তাদের উদ্বেগ ও বিষণ্নতার জন্য ওয়ার্কপ্লেসকে দায়ী করেছে।,এ বিষয়ে বিস্তারিত জানিয়েছেন জাতীয় মানসিক স্বাস্থ্য ইনস্টিটিউট ও হাসপাতালের মানসিক রোগ বিশেষজ্ঞ ডা. আহসান উদ্দিন আহমেদ। ,চাপ বুঝবেন কীভাবে ,কোনো অফিস কর্মীর আচরণ ও ব্যবহারে হঠাৎ কোনো পরিবর্তন এলে তা মানসিক কোনো রোগের কারণে হতে পারে। বিভিন্ন ধরনের লক্ষণ প্রকাশ পেতে পারে—,হঠাৎ কেউ চুপচাপ হয়ে গেলে বা কথা বলা কমিয়ে দিলে, অফিসে আসা ও যাওয়ার সময়সূচি মেনে না চললে, নিজের কাজ যথাসময়ে সম্পাদন করতে না পারলে, সহকর্মীদের সঙ্গে চেচামেচি বা উত্তেজিত আচরণ করলে, কোনো কাজে মনোযোগ দিতে না পারলে, হতাশা বা মৃত্যুর কথা সহকর্মীদের সঙ্গে শেয়ার করলে, পোশাক-পরিচ্ছেদ অগোছালো থাকলে— এগুলো কোনো ধরনের মানসিক সমস্যার জন্য হতে পারে। এ অবস্থায় অফিস ম্যানেজমেন্ট বা সহকর্মীরা এ কর্মীকে সহানুভূতি প্রকাশ করবে প্রয়োজনে মানসিক রোগ বিশেষজ্ঞের পরামর্শ নিতে বলবেন।,অফিসে মানসিক চাপ হওয়ার কারণ,* সহকর্মীদের কাছে যথাযথ বা সম্মানসূচক আচরণ না পেলে।,* অফিসে কাজের চাপ বেশি থাকলে।,* কাঙ্ক্ষিত মানে অর্থনৈতিক প্রণোদনা বা প্রমোশন না পেলে।,কিছু কিছু পেশার ধরন এমনিতেই মানসিক চাপের কারণ। যেমন— সার্জন, মানসিক রোগ বিশেষজ্ঞ, ট্রাফিক পুলিশিং, আর্মি, নাইট গার্ড ইত্যাদি। এ ব্যক্তিরা যদি স্ট্রেস বা মানসিক চাপের সঙ্গে সমন্বয় করতে না পারলে মেন্টাল অ্যাসেসমেন্ট প্রসিডিউর বা কাউন্সেলিংয়ের শরণাপন্ন হতে হবে। নতুবা পেশা পরিবর্তন করতে হবে।,অফিসে মানসিক চাপ মোকাবিলা করবেন যেভাবে—,* একসঙ্গে অনেক কাজ না নিয়ে অল্প অল্প করে কাজ শেষ করুন।,* অফিসে আসা ও যাওয়ার নির্দিষ্ট সময় মেনে চলুন।,* সহকর্মীদের সঙ্গে যথাযথ ও সম্মানজনক আচরণ করুন।,* অফিসের দায়িত্ব বা কাজ অফিসেই শেষ করুন।,* পরিবারের সদস্যবৃন্দ ও বন্ধুবান্ধবের সঙ্গে নিয়মিত যোগাযোগ রাখুন।,* প্রতিদিন নিজেকে একান্তে সময় দিন।,* অফিসে মোবাইল ও যে কোনো ডিভাইসের ন্যূনতম ব্যবহার করুন।,* একটানা কাজ না করে একটু বিরতি দিয়ে কাজ করুন।,* তৈলাক্ত, ভাজাপোড়া খাবার না খেয়ে তাজা শাকসবজি ও ফল নিয়মিত খান।,* প্রতিদিন শরীর চর্চার অভ্যাস আপনাকে সামগ্রিকভাবে সুস্থ রাখবে।,* যে কোনো ধরনের নেশা আপনার মানসিক চাপ বাড়াবে।,* অফিসের কাজ টিমওয়ার্ক করে করুন।,* আপনার সম্পাদিত কাজের বিবরণ আপনার ম্যানেজারকে সরাসরি প্রকাশ করুন। প্রয়োজনে কাজের বিবরণ লিখে রাখতে লগ বই ব্যবহার করুন।
 ,"
শিশুকে অ্যান্টিবায়োটিক খাওয়ানোর আগে চিকিৎসকের পরামর্শ নিন,"শুরু হয়েছে শীতকাল। এ সময় শিশুদের মধ্যে ঠান্ডাজনিত রোগের প্রকোপ বেশি দেখা যায়। সঙ্গে থাকে পেটের সমস্যাও। এসব রোগ থেকে শিশুকে কীভাবে সুরক্ষিত রাখবেন সেটাই জানিয়েছেন বাংলাদেশ শিশু হাসপাতাল ও ইনস্টিটিউটের পরিচালক এবং শিশুরোগ বিশেষজ্ঞ অধ্যাপক ডা. মো. জাহাঙ্গীর আলম,* শীতের শুরুতে ও শেষে শিশুদের শ্বাসতন্ত্রের সংক্রমণ বেড়ে যায় কেন?,** এ ঠান্ডা তাপমাত্রায় কিছু ব্যাকটেরিয়া ও ভাইরাস পরিবেশে বংশবৃদ্ধি করে। শিশুর শরীরও তাপমাত্রার হঠাৎ এ পরিবর্তন অর্থাৎ ওঠা-নামা অ্যাডজাস্ট করতে পারে না। ফলে শিশুর দেহে পরিবেশগত কিছু পরিবর্তন হয় এবং জীবাণুগুলো রোগ বিস্তার করে। ধুলাবালি বেড়ে যাওয়ার কারণেও এ সময় শ্বাসতন্ত্রের রোগ সৃষ্টিকারী ব্যাকটেরিয়া ও ভাইরাসের সংক্রমণ বৃদ্ধি পায়। এ সময় হাঁচি, কাশি, সর্দি, গলা ব্যথা ছাড়াও ব্রঙ্কিয়াল অ্যাজমা, নিউমোনিয়া ও ব্রঙ্কিওলাইটিস রোগ ছড়ানোর সুযোগ বেশি থাকে। ঠান্ডা বাতাস নাক দিয়ে ঢুকে এখানকার পাতলা পর্দা বা ঝিল্লি যাকে মিউকাস মেমব্রেন বলে, তা ঠান্ডা হয়ে গিয়ে রক্তনালির সংকোচন ঘটে, ফলে ভাইরাস ব্যাকটেরিয়ার সংক্রমণও বাড়ে।,* এ লক্ষণ বা রোগ দেখা দিলে তাৎক্ষণিক করণীয় কী?,** সর্দি, কাশি, ঠান্ডা, গলা ব্যথার সঙ্গে শিশুর শ্বাসের গতি লক্ষ্য রাখতে হবে। বুকের পাজরের নিচে দেবে যাচ্ছে কি না তাও দেখতে হবে। শ্বাসের হার প্রতি মিনিটে ২ মাসের নিচের বাচ্চাদের ৬০-এর বেশি হলে, ২-১২ মাসের বাচ্চার ৫০-এর বেশি এবং ১-৫ বছরের বাচ্চার ৪০-এর বেশি হলে শিশুর নিউমোনিয়া বা ব্রঙ্কিওলাইটিস হয়েছে ধরা যায়। এ অবস্থায় ঘরোয়া চিকিৎসা না দেওয়াই ভালো। শ্বাসের হার স্বাভাবিক ও ঠান্ডা-কাশি থাকলে ছোট বাচ্চাদের মায়ের বুকের দুধ খাওয়াতে হবে, কুসুম গরম পানি, লেবু পানি, জ্বরের জন্য প্যারাসিটামল, শরীর স্পঞ্জ করে মুছে দিতে হবে, ঘরে আলো-বাতাস চলাচল করে এমন রুমে শিশুকে রাখতে হবে এবং জনসমাগম হয় এমন জায়গা যেমন মার্কেট, কোনো অনুষ্ঠান, বাস-ট্রেন স্টপেজে না নিয়ে যাওয়াই ভালো। এন্টি হিস্টামিন ওষুধ খেতে পারে। এরপরও সংক্রমণ বেড়ে গেলে চিকিৎসকের পরামর্শ নিতে হবে।,* এক্ষেত্রে কোনো ধরনের এন্টি অ্যালার্জিক ও কফ সিরাপ ব্যবহার করা যায়?,** কিছু কফ সিরাপ আছে যা কফ সাপ্রেসেন্ট বা কফ দমিয়ে রাখে। কিছু আছে কফ এক্সপেকটরেন্ট বা কফ বের করে দেয়, কিছু আছে কফ হওয়ার তীব্রতা কমিয়ে দেয়, কিছু আছে সিডেটিভ অর্থাৎ তন্দ্রালুতা সৃষ্টি করে কফ কমায়। গভীর, তীব্র কফে এটি ব্যবহার করা যায়। তবে এগুলো ডাক্তারের পরামর্শেই ব্যবহার করা ভালো। যদি নাক দিয়ে পানি পড়ে তাহলে ক্লোরোফেনারমিন ম্যালিয়েট, সেট্রিজিন ব্যবহার করা হয়। নাক পরিষ্কারের জন্য নাকের ড্রপ দেওয়া হয়। ছোট বাচ্চাদের কুসুম গরম পানি দিয়ে নরমাল স্যালাইন ড্রপ দেওয়া ভালো। বাচ্চার বুক পরীক্ষা করে এন্টি হিস্টামিন দেওয়া ভালো।,* অনেক শিশু দীর্ঘমেয়াদে খুসখুসে কাশিতে ভুগে। এক্ষেত্রে করণীয় কী?,** এটি সাধারণত অ্যালার্জিক কফ। ডাস্ট ও কোল্ড অ্যালার্জি এবং ঘাম থেকে হয়। তাই ঘাম যেন না হয় এবং ধুলাবালি ও ঠান্ডা এড়িয়ে চলতে হবে। যদি বুকে স্পাজম বা ঘরঘর শাঁই শাঁই আওয়াজ থাকে তাহলে নেবুলাইজেশন, ইনহেলার দেওয়া হয়। ছোট বাচ্চাদের স্পেসারের মাধ্যমে নেবুলাইজেশন দেওয়া হয়। বড় বাচ্চাদের ইনহেলার ব্যবহার করতে বলি। তবে দীর্ঘমেয়াদি কাশির কারণ খুঁজে বের করা জরুরি। শ্বাসতন্ত্রের ইনফেকশন, ব্রঙ্কিয়েকটেসিস, যক্ষ্মা কিংবা বাচ্চার রোগ প্রতিরোধ ক্ষমতা কমে গেলেও এ সমস্যা হতে পারে।,* শ্বাসতন্ত্রের রোগে ভুগে এমন শিশুদের টিকা নেওয়ার পরামর্শ দেওয়া হয় কেন?,** নিউমোকক্কাল নিউমোনিয়া ও হেমোফাইলাস ইনফ্লুয়েঞ্জা টিকা দিলে শিশুর কিছু উপকার হয়। প্রতি বছর নভেম্বরে ইনফ্লুয়েঞ্জা টিকা দেওয়া হয়।,* শীতে শিশুদের ডায়রিয়া বা পেটে ব্যথার সমস্যা হলে কী করবে?,** ২ বছরের নিচের বাচ্চারা রোটা ভাইরাস ডায়রিয়ায় ভোগে। এডেনোভাইরাস বা অন্যান্য ভাইরাস দিয়েও শীতকালীন ডায়রিয়া হয়। এ জন্য অ্যান্টিবায়োটিকের প্রয়োজন নেই। প্রচুর পরিমাণে স্যালাইন খেতে হয়। ১ বছরের নিচের বাচ্চাদের লো অসমোলার ওরস্যালাইন বা নিওস্যালাইন দেওয়া ভালো। ১ বছরের বেশি বাচ্চাদের রাইস স্যালাইন খাওয়ানো যেতে পারে। ডায়রিয়া হলেও বাচ্চারা বুকের দুধ খাবে। জিঙ্ক ওষুধ খেতে পারে। সঙ্গে ফলিক এসিডও দেওয়া হয়। এ ডায়রিয়া সাত দিনে এমনিতেই ভালো হয়ে যায়। ৭ দিনের বেশি ডায়রিয়া থাকলে সে বাচ্চার রোগ প্রতিরোধ ক্ষমতা কম আছে বলে ধরা হয়।,* শ্বাসতন্ত্রের ও পেটের এই সমস্যায় কখন অ্যান্টিবায়োটিক দেওয়া হয়?,** ঠান্ডার সঙ্গে যদি প্রচণ্ড জ্বর, শ্বাসকষ্টের তীব্রতা বৃদ্ধি ও সঙ্গে নিউমোনিয়ার লক্ষণগুলো যদি দেখা যায় এবং সর্দি যদি ঘন হয়ে পুঁজের মতো হয় ও সাদা রং পরিবর্তিত হয় তখন এন্টিবায়োটিক দেওয়ার প্রয়োজন হয়। তিন দিনের বেশি জ্বর, শ্বাসকষ্ট, কাশি বাড়লেও এন্টিবায়োটিক প্রয়োজন হয়। হঠাৎ করে পানির মতো পাতলা পায়খানা সাধারণত ভাইরাসের কারণে হয়। এছাড়াও পেট খারাপ জিয়ারডিয়াসিস ও কলেরার জন্য হয়। শীতে কলেরা কম হয়। এছাড়া ইয়ারসিনিয়া এন্টারেকোলিটিকায় পেট খারাপ হয়। ইনভেসিভ ডায়রিয়া অর্থাৎ পায়খানার সঙ্গে রক্ত ও আম যাওয়া, পেটে প্রচণ্ড মোচড় দিয়ে ব্যথা হলে ব্যাকটেরিয়ার সংক্রমণ মনে করে এন্টিবায়োটিক দেওয়া হয়।,* এখন শিশুদের ডেঙ্গির ও কোভিডের সংক্রমণ কেমন হচ্ছে?,** কোভিড এখন বাংলাদেশে নেই বললেই চলে। ডেঙ্গির তীব্রতা ও সংক্রমণও কমের দিকে। ডিসেম্বরে যেহেতু বৃষ্টি হয় না তাই ডেঙ্গির পরিমাণও কমে যাবে। বাচ্চা কিছুই খেতে পারছে না, প্রচুর বমি হচ্ছে, হঠাৎ বাচ্চা নিস্তেজ হয়ে যাচ্ছে, রক্তচাপ ও পালস প্রেসার কমে যাচ্ছে, পেটে প্রচণ্ড ব্যথা ও শরীরের কোনো জায়গা থেকে রক্তক্ষরণ হলে, প্রচণ্ড মাথা ব্যথা, হার্টের গতি বেড়ে গেলে, খিঁচুনি হলেও অতি দ্রুত সম্ভব হাসপাতালে ভর্তি করাতে হবে এবং ডেঙ্গিজ্বর হয়েছে কিনা দেখতে হবে। কোনো শিশুকে স্বাভাবিক দেখাচ্ছে কিন্তু তার পালস প্রেসার কমে যাচ্ছে তাহলে হাসপাতালে ভর্তির প্রয়োজন।,* শিশুর ত্বকের যত্নে কী করা যায়?,** গোসল করানোর আগে হালকা রোদে কিছুক্ষণ রেখে ওয়েল ইমালশন লাগিয়ে গোসল করানোর পর লোশন দেওয়া যায়। যে শিশুর ত্বক অতি সংবেদনশীল ও অ্যালার্জিক তাদের এন্টি অ্যালার্জিক লোশন দেওয়া হয়। ত্বক শুষ্ক হয়ে চুলকালে প্রচুর পানি, তরল, শাক-সবজি ও ফল খেলে ও মেডিকেটেড ময়েশ্চারাইজার লাগালে উপকার মেলে।,সাক্ষাৎকার নিয়েছেন ডা. ফাহিম আহমেদ রুপম,"
"শিশুদের পাইলসের লক্ষণ, অস্ত্রোপচারে ঝুঁকি কতটা?  ","মলদ্বার দিয়ে রক্ত যাওয়া একটি জটিল সমস্যা। শিশুদেরও এ সমস্যা হয়ে থাকে। এ ক্ষেত্রে সঠিক চিকিৎসা না দিলে বিপদ হতে পারে।,শিশুদের পাইলসের লক্ষণ ও অস্ত্রোপচারের ঝুঁকি নিয়ে বিস্তারিত জানিয়েছেন বৃহদান্ত্র ও পায়ুপথ সার্জারি বিশেষজ্ঞ অধ্যাপক ডা. একেএম ফজলুল হক। ,পাইলস শিশুদেরও হয়। তবে প্রকৃত পাইলস শিশুদের কম হয়। পাইলস বলতে বোঝায় মলদ্বারে ফুলে ওঠা মাংসপিণ্ড বা গ্যাজ। অসংখ্য শিরা মিউকাস ঝিল্লির তলায় ফুলে ওঠার কারণে মাংসপিণ্ড ফুলে ওঠে এবং কখনো কখনো রক্ত যায়। 
হেমোরয়েড অর্থ হল টয়লেটে রক্ত যাওয়া। অভ্যন্তরীণ পাইলসে মাংসপিণ্ড না থাকলেও প্রচুর রক্ত যেতে পারে। অনেক বড় গ্যাজ আছে কিন্তু রক্ত নাও যেতে পারে। এ রক্ত যাওয়ার আবার তারতম্য আছে। তবে সাধারণত কয়েক দিন থেকে কয়েক মাস পর পর রক্ত যায়। ,শিশুদের পাইলস হলে বড়দের চেয়ে বেশি রক্ত যায়। অভিভাবকরা শিশুদের যে পাইলসের সমস্যা অর্থাৎ টয়লেটে রক্ত গেলে চিকিৎসকের কাছে আসেন তাদের বেশিরভাগই পাইলস নয়। শিশুদের টয়লেটে রক্ত যাওয়ার প্রধান কারণ রেকটাল পলিপ। 
এটি এক ধরনের আঙুর ফলের মতো টিউমার, যা ক্যানসার নয়। এগুলো এক বা একাধিক হতে পারে এবং এরূপ শত শত পলিপ থাকতে পারে, যা থেকে সাধারণত রক্ত ও মিউকাস বা আম যায়। রোগীর অভিভাবকরা মনে করেন যে, এটি রক্ত আমাশয় এবং ওষুধ দিয়ে ভালো করা যাবে। রেকটাল পলিপ রোগের চিকিৎসা হচ্ছে এটিকে কেটে ফেলে দেওয়া। রোগীকে ইনজেকশন দিয়ে ঘুম পাড়িয়ে এটি করতে হয়। অভিভাবকদের ভয়, ছোট শিশুকে অজ্ঞান করলে তার ক্ষতি হবে। কিন্তু রক্ত যাওয়ায় শিশুটি যে রক্তশূন্যতায় ভুগছে সেদিকে তাদের লক্ষ্য থাকে না।,রেকটাল পলিপ অপারেশনের জন্য শিশুকে কয়েক ঘণ্টা হাসপাতালে রাখলেই চলে। রোগীর পেট খালি করার জন্য আগের দিন কিছু ওষুধ দেওয়া হয়, যাতে পায়খানা ক্লিয়ার হয়। খুব সকালে ঘুম থেকে ওঠার পর খালি পেটে অপারেশন করাই ভালো। এ জন্য রোগীকে ঘুম পাড়ানোর ইনজেকশন দিতে হয়। একটি বিশেষ ধরনের যন্ত্রের সাহায্যে টিউমারটি (পলিপ) কেটে আনা হয়। ,এ অপারেশনে মলদ্বারে কোনো কাটাছেঁড়া করা হয় না, তাই অপারেশনের পর ব্যথা হওয়ার প্রশ্নই আসে না। অপারেশনের দুই-তিন ঘণ্টা পর রোগী স্বাভাবিক খাওয়া-দাওয়া করতে পারে এবং বাসায় চলে যেতে পারে। এ ক্ষেত্রে হাসপাতালে ভর্তি না হয়ে বহির্বিভাগীয় রোগী হিসেবে পরক্ষণেই চলে যেতে পারে। ,শিশুদের মলদ্বারে অন্য একটি সমস্যা হয়। এতে পায়খানা শক্ত হলে মলদ্বার ফেটে যায় এবং ব্যথা হয়। কিছুটা রক্তও যেতে পারে। কিছু দিন পর মলদ্বারে একটি গ্যাজ দেখা যায়। শিশু ব্যথার কারণে টয়লেটে যেতে ভয় পায়। এ রোগটির নাম এনালফিশার। এ ক্ষেত্রে চিকিৎসক মল নরম করার জন্য ওষুধ দেন, পানি, সবজি, সালাদ খেলে উপকার পাওয়া যায়, পায়ুপথে মলম লাগানো যেতে পারে। চুলকানি হলে কৃমির ওষুধও দিতে হবে। জন্মের পর পরই যে কোনো সময় এ রোগ হতে পারে।,"
হার্ট অ্যাটাক ও হার্ট ফেলিওরের মধ্যে পার্থক্য কী?,"মানুষের জটিল রোগগুলোর মধ্যে একটি হার্ট অ্যাটাক। কারো কারো হার্ট ফেইলিয়রও হয়। এই দুটির মধ্যে পার্থক্য রয়েছে।,এ বিষয়ে বিস্তারিত জানিয়েছেন মুন্নু মেডিকেল কলেজ ও হাসপাতালের বিভাগীয় প্রধান অধ্যাপক ডা. মোহাম্মদ সাইফ উল্লাহ্। ,হার্ট অ্যাটাক এমন একটি অসুস্থতা যার জটিলতার জন্য প্রতি চারজনে একজন তাৎক্ষণিকভাবে মৃত্যুবরণ করেন এবং আরও অনেকে হাসপাতালে ভর্তির পরও মৃত্যুবরণ করেন।,আক্রান্ত রোগীদের মধ্যে প্রায় অর্ধেক সংখ্যক ব্যক্তি এক বছরের মধ্যে মৃত্যুবরণ করেন। ফলে এ রোগকে বিশ্বে মানুষের মৃত্যুর প্রধান কারণ হিসেবে বিবেচনা করা হয়। হার্ট অ্যাটাকের ফলে হার্টের একটি নির্দিষ্ট অংশ অকেজো হয়ে যায়।,ফলে হার্ট তার কার্যক্ষমতা আংশিকভাবে হারিয়ে দুর্বল হয়ে যায়। দুর্বল হার্ট প্রায় সময়ই ব্যক্তির শারীরিক প্রয়োজনমাফিক রক্ত পাম্প করতে ব্যর্থ হয়, যার জন্য পরবর্তী সময়ে শারীরিক দুর্বলতা দেখা দিতে থাকে এবং উপযুক্ত চিকিৎসা গ্রহণ না করলে দ্রুত হার্টের দুর্বলতা বৃদ্ধি পেতে থাকে।,প্রাথমিক অবস্থায় হার্ট তার গতি বৃদ্ধি করে প্রয়োজনীয় রক্ত সরবরাহ করার প্রয়াস পায়, তবে এ ধরনের আচরণের ফলে হার্টের মাংসপেশির ক্ষতির পরিমাণ দিনে দিনে বৃদ্ধি পেতে থাকে এবং হার্ট এক সময় মারাত্মক অবস্থায় পতিত হয়; যা থেকে উদ্ধার পাওয়ার আর কোনো পথ খোলা থাকে না। রোগীর শরীরে ধীরে ধীরে হার্ট ফেইলুরের লক্ষণ প্রকাশ পেতে থাকে।,যেমন- অল্প পরিশ্রমে বুকে ব্যথা ও শ্বাসকষ্ট অনুভব করা, খুব সহজে হাঁপিয়ে ওঠা, চিৎ হয়ে শুতে গেলে নিঃশ্বাস বন্ধ হওয়ার মতো উপক্রম হওয়া, পেট ফেঁপে যাওয়া, সবসময় পেট ভরা ভরা অনুভূতি হওয়া, ক্ষুধামন্দা দেখা দেওয়া, বুক ধড়ফড় করা, বুকে চাপ অনুভব করা, কাজকর্মে মনোযোগ নষ্ট হওয়া, কাজ কর্মে অনীহা দেখা দেয়া, অত্যধিক শারীরিক দুর্বলতা দেখা দেওয়া, হাতে-পায়ে পানি আসা ও ফুলে যাওয়া, মাথা ঘোরা, বমি বমি ভাবের উদ্বেগ হওয়া, অস্থিরতা দেখা দেয়া, ঘুমের মধ্যে শ্বাসকষ্ট অনুভব করা।,ফলে ঘুম ভেঙে যাওয়া, খাদ্য গ্রহণের পরিমাণ খুব কমে যাওয়া, প্রায়ই পেট খারাপ হওয়া, ঘন ঘন সর্দি-কাশি বা জ্বরে আক্রান্ত হওয়া ইত্যাদি লক্ষণ দেখা দেয়। হার্ট অ্যাটাকের পরে সঠিক চিকিৎসা গ্রহণ করলে হার্টকে দুর্বলতার হাত থেকে বাঁচানো সম্ভব। এ ক্ষেত্রে নিয়মিত চিকিৎসা গ্রহণ জরুরি। অনিয়মিত চিকিৎসা গ্রহণ, চিকিৎসা গ্রহণ না করারই শামিল।,অনেককে দেখা যায়, কিছুদিন চিকিৎসা গ্রহণের পর তারা সুস্থ হয়ে গেছেন এ ধরনের ধারণা থেকে চিকিৎসা বন্ধ করে দেন। এর ফলে ধীরে ধীরে রোগীর হার্ট ক্ষতিগ্রস্ত হতে থাকে এবং ক্ষতির মাত্রা চরমে পৌঁছার পর আবার শারীরিক সমস্যা দেখা দিতে থাকে; তখন রোগীর হার্ট এত বেশি ক্ষতিগ্রস্ত হয়ে যায় যে, তাকে আর চিকিৎসার মাধ্যমে সুস্থ করে তোলার তেমন কোনো সুযোগ থাকে না।,হার্ট অ্যাটাক-পরবর্তী সময়ে অনেকেই হার্টে রিং পরে থাকতে পারেন। যদি আপনি রিং পরেন অথবা বাইপাস অপারেশন করেন অথবা কোনোটিই না করে থাকেন, সবক্ষেত্রের উপযুক্ত মেডিসিন চিকিৎসা (Non invasive কাটাছেঁড়াবিহীন চিকিৎসা) গ্রহণ করা বাধ্যতামূলক।,তা না হলে হার্ট খুব দ্রুত দুর্বল হয়ে যাবে এবং পরবর্তী সময়ে হার্ট অ্যাটাকে আক্রান্ত হওয়ার ঝুঁকি অনেকাংশে বৃদ্ধি পাবে। যারা একবার হার্ট অ্যাটাকে আক্রান্ত হয়েছেন তাদের সুস্থ থাকার জন্য সারা জীবন কম-বেশি চিকিৎসকের পরামর্শ অনুযায়ী চিকিৎসা গ্রহণ অত্যাবশ্যকীয়।,হার্ট ফেলিওর,* হার্ট ফেলিওর হচ্ছে রক্ত পাম্প করতে ব্যর্থ হওয়া।,* হৃদপেশি দুর্বল বা সঠিকভাবে কাজ করতে না পারা হার্ট ফেলিওরের প্রধান উপসর্গ হিসেবে সাধারণত দেখা দেয়; শ্বাসকষ্ট, খুব ক্লান্ত বোধ এবং গোড়ালি ফুলে যাওয়া; এসব উপসর্গ অন্যান্য রোগেও থাকতে পারে।,* একিউট হার্ট ফেলিওর হলে হাসপাতালে দ্রুত চিকিৎসা করা প্রয়োজন হবে। উপসর্গগুলো ধীরে ধীরে ক্রনিক হার্ট ফেলিওর পরিণত হতে পারে।,হার্ট ফেলিওর প্রধানত ৩ (তিন) ধরনের হয়। যেমন-,* লেফট হার্ট ফেলিওর- (HFREF-heart failure due to reduced ejection fraction) বাম নিলয়ে রক্ত পাম্প দুর্বল হওয়ার কারণে সৃষ্ট হার্ট ফেলিওর।,* ডায়াস্টলিক হার্ট ফেলিওর (HEPEF-heart failure with preserved ejection (reaction) সাধারণত বাম নিলয়ে রক্ত দিয়ে ভর্তি হতে অসুবিধা, যার ফলে হার্ট শক্ত হয়ে যায়।,* কনজেসটিভ হার্টফেলিওর (CCF-Congestive Cardiac failure) -ক্রমিক হার্ট ফেলিওর,হার্ট ফেলিওরের কারণ,হার্ট ফেলিওরের নির্দিষ্ট একক কোনো কারণ নেই।,* উচ্চরক্তচাপ (High Blood Pressure)- অতিরিক্ত রক্ত চাপের কারণে হার্ট ফেলিওর হতে পারে।,* করোনারি হার্ট ডিজিজ- ফ্যাটি পদার্থ দ্বারা সরবরাহকারী ধমনিতে অথেরোস্কে¬রোসিস হয়।,* হৃদপেশি দুর্বলতা (Cardiomyopathy) ক্রনিক হার্ট ফেলিওর হয়। এর কারণ প্রায়ই অস্পষ্ট তবে সাধারণত ভাইরাল, জেনেটিক, এলকোহল গ্রহণ, ওষুধ অথবা ক্যান্সারের কারণে হতে পরে।,* হৃদ রিদিমে জটিলতা (atrial fibrillation),* হার্ট বাল্ব রোগ, ক্ষতি বা সমস্যা।,কখনও কখনও রক্তস্বল্পতা, অতিসক্রিয় থাইরয়েড গ্রন্থি (হাইপারথাইয়েডিজম) বা ফুসফুসের উচ্চরক্তচাপ (পালমোনারি হাইপারটেনশন)-এ হার্ট ফেলিওর হতে পারে।,হার্ট ফেলিওরের চিকিৎসা,* অধিকাংশ ক্ষেত্রে হার্ট ফেলিওর নিরাময় করা যায় না। নিয়ন্ত্রণই হচ্ছে এর চিকিৎসা। সুতরাং জীবন ধারা পরিবর্তন, ওষুধ ডিভাইস বা হার্ট ফাংশন উন্নতকরণ, সার্জারিসহ একটি সমন্বিত চিকিৎসা ব্যবস্থাই দিতে পারে রোগীকে সুস্থ জীবন।,* যখন হার্ট ফেলিওরের নির্দিষ্ট কারণ থাকে, সেখানে এটি নিরাময় করা সম্ভব হতে পারে। উদাহরণ স্বরূপ, হার্টের বাল্ব ক্ষতিগ্রস্ত হলে, বাল্বের চিকিৎসার মাধ্যমে হার্ট ফেলিওর চিকিৎসা সাধারণত জীবনব্যাপী ভালো হয়। খারাপ লক্ষণগুলো নিয়ন্ত্রণ করতে হবে। আপনার ডাক্তার দীর্ঘমেয়াদি পর্যবেক্ষণ করবেন এবং কার্যকরী চিকিৎসা ব্যবস্থার একটি ভারসাম্য খুঁজে বের করবেন।,হার্ট ফেলিওর সমন্বিত কার্যকর চিকিৎসা নিলে নিুলিখিত সুবিধা রোগী পেয়ে থাকেন।,* হৃদপেশি শক্তিশালী করতে সাহায্য করে,* উপসর্গ হ্রাস করে,* বিস্তারণ (ক্রনিক) ঝুঁকি হ্রাস করে,* চিকিৎসা শর্তাবলী মেনে চললে রোগীর জীবনযাপন উন্নত হয় এবং পূর্ণাঙ্গ জীবনযাপন করতে পারবেন,হার্ট ফেলিওর প্রতিরোধ,হার্ট ফেলিওর প্রতিরোধ, অনেকাংশে জীবনধারা পরিবর্তন করে, একটু সচেতন হয়ে বা ওষুধ গ্রহণ করে সম্ভব হতে পারে।,উদাহরণ স্বরূপ জীবনধারা পরিচালনায় যে বিষয়গুলো আপনাকে মেনে চলতে হবে।,* ধূমপান বন্ধ (যদি আপনি ধূমপান করে থাকেন),* একটি সুস্থ পর্যায়ে আপনার রক্তচাপ রাখা,* কোলেস্টরলের মাত্রা আপনার নিয়ন্ত্রণে রাখা,* একটি স্বাস্থ্যকর ওজন বজায় রাখা,* বাড়তি লবণ এড়ানো,* নিয়মিত ব্যায়াম করা,* পরিমিত এলকোহল গ্রহণ,হার্ট ফেলিওয়ের সঙ্গে বসবাস,হার্ট ফেলিওর একটি অভিঘাত হিসেবে আসতে পারে। ফুসফুসের সমস্যা, কিডনি রোগ, রক্তাল্পতা এবং ডায়াবেটিস এটি আপনার চিকিৎসা ঝুঁকি বাড়িয়ে দেয়।,আপনাকে স্ব-যত্ন এবং আপনার যত্নে যারা জড়িত তাদের আপনার স্বাস্থ্য এবং Wellbeing জন্য দায়িত্ব গ্রহণ করতে হবে।,আপনি গ্রহণ করছেন এমন ওষুধ বা কোনো সম্ভাব্য পার্শ্বপ্রতিক্রিয়া সম্পর্কে কোনো প্রশ্ন বা উদ্বেগ থাকে তাহলে আপনার চিকিৎসকের সঙ্গে যোগাযোগ করুন।,আপনার চিকিৎসকের সঙ্গে নিয়মিত যোগাযোগ এবং উপসর্গ ও উদ্বেগ নিয়ে আলোচনা করবেন। হার্ট ফেলিওর সম্পর্কে আপনি জানেন এবং হার্ট ফেলিওরের সঙ্গে নিরাপদ বসবাস করবেন।,"
"৪৫তম বিসিএসের বিজ্ঞপ্তি আজ, পদ ২৩০০","বিসিএস পরীক্ষার্থীদের প্রতীক্ষার প্রহর ফুরাতে যাচ্ছে। আজ ৪৫তম বিসিএসের বিজ্ঞপ্তি প্রকাশ করা হবে। এবার ২৩০০ পদে নিয়োগ দেবে সরকারি কর্ম কমিশন (পিএসসি)। বিগত পাঁচ বছরের মধ্যে এবারই সবচেয়ে বেশিসংখ্যক ক্যাডার নিয়োগ করা হবে। ,নন-ক্যাডার পদে ঠিক কত জনবল নিয়োগ হতে পারে, সে বিষয়েও সিদ্ধান্ত আজ চূড়ান্ত করবে জনপ্রশাসন মন্ত্রণালয়। মন্ত্রণালয়ের নিয়োগ শাখা থেকে বিষয়টি নিশ্চিত করা হয়েছে।,৪৫তম বিসিএসের বিজ্ঞপ্তির বিষয়ে বিপিএসসির একাধিক কর্মকর্তা গণমাধ্যমকে বলেন, বুধবার দুপুরে পিএসসিতে বিশেষ সভা অনুষ্ঠিত হবে। এতেই ৪৫তম বিসিএসের ক্যাডার ও নন-ক্যাডার পদের সংখ্যা নির্দিষ্ট করা হবে।,মন্ত্রণালয় সূত্র জানায়, এ বিসিএসে ২৩টি ক্যাডারে মোট ২ হাজার ৩০৯ জনবল নিয়োগ দেওয়া হবে। সবচেয়ে বেশি নিয়োগ হবে স্বাস্থ্য ক্যাডারে। এতে নিয়োগ পাবেন ৫৩৯ চিকিৎসক। এর মধ্যে সহকারী সার্জন পদে ৪৫০ ও ডেন্টাল সার্জন পদে ৮৯ জনকে নিয়োগ দেওয়া হবে।  প্রশাসনে ২৭৪, পুলিশে ৮০, শিক্ষা ক্যাডারে ৪৩৭ জন, কর ক্যাডারে ৩০, কাস্টমসে ৫৪, আনসারে ২৫ এবং পররাষ্ট্র, বন, রেল, কৃষি, মৎস্যসহ অন্যান্য ক্যাডারে ৮৭০ জনকে নিয়োগ দেওয়া হবে।,
 ,"
প্রাইমারিতে শিক্ষক নিয়োগের চূড়ান্ত ফল আজ,"সরকারি প্রাথমিক বিদ্যালয়ে সহকারী শিক্ষক পদে নিয়োগ পরীক্ষার চূড়ান্ত ফল প্রকাশ করা হবে আজ। তিন ধাপে পরীক্ষা হলেও একসঙ্গে সব পদের জন্য চূড়ান্তভাবে মনোনীত প্রার্থীদের তালিকা প্রকাশ করা হবে বিকালে। প্রাথমিক ও গণশিক্ষা মন্ত্রণালয়ের একটি দায়িত্বশীল সূত্র এ তথ্য নিশ্চিত করেছে। ,প্রাথমিক ও গণশিক্ষা মন্ত্রণালয়ের একজন কর্মকর্তা নাম প্রকাশ না করার শর্তে বলেন, প্রাথমিক বিদ্যালয়ে সহকারী শিক্ষক নিয়োগের চূড়ান্ত ফল আজ বিকালে প্রকাশ করা হবে। প্রাথমিক শিক্ষা অধিদপ্তরের ওয়েবসাইটে ফল দেখা যাবে। তিনি বলেন, বিজ্ঞপ্তির বিপরীতে অনুমোদিত পদেই নিয়োগ দেওয়ার বিষয়টি চূড়ান্ত করা হয়েছে। সে অনুসারে ৩২ হাজার ৫৭৭ জন প্রার্থীর তালিকা প্রকাশ করা হবে।,প্রাথমিকের ইতিহাসে বড় এই নিয়োগে লিখিত ও মৌখিক পরীক্ষা তিন ধাপে নেওয়া হলেও চূড়ান্ত ফল একবারেই প্রকাশ করা হবে। ,প্রাথমিকে সহকারী শিক্ষক নিয়োগের জন্য ২০২০ সালে বিজ্ঞপ্তি প্রকাশ করা হয়। বিজ্ঞপ্তির অনুমোদিত পদ অনুসারে ৩২ হাজার ৫৭৭ পদে শিক্ষক নিয়োগ দেওয়ার কথা থাকলেও এটি বাড়ানোর উদ্যোগ নেওয়া হয়েছিল। ,চলতি বছরের মার্চে মন্ত্রণালয়ের এক সভায় সাংবাদিকদের বলা হয়েছিল, ৪৫ হাজার সহকারী শিক্ষক নেওয়া হবে। অবসরের কারণে ১০ হাজারের বেশি পদ খালি হওয়ায় পদ বাড়ানোর সিদ্ধান্ত নেওয়া হয়েছিল। কিন্তু শেষ মুহুর্তে পদ বাড়ানো হচ্ছে না।,এ নিয়োগে প্রথম ধাপের লিখিত পরীক্ষায় উত্তীর্ণ হন ৪০ হাজার ৮৬২ জন, দ্বিতীয় ধাপে ৫৩ হাজার ৫৯৫ এবং তৃতীয় ধাপে ৫৭ হাজার ৩৬৮ জন। চাকরির জন্য আবেদন করেছিলেন ১৩ লাখ ৯ হাজার ৪৬১ প্রার্থী।,"
গলা-বুক জ্বালাপোড়া করে কেন? কী সমাধান,"গলা-বুক জ্বালাপোড়া করার সমস্যা অনেকেরই দেখা দেয়। মুখে টক বা চুকা ঢেঁকুর ওঠে, হজমের সমস্যা হয়। হঠাৎ রিচ খাবার বেশি খেলে এমন হয়। এক্ষেত্রে পেটের ভেতর চরম মাত্রায় অস্বস্থি কাজ করে। ,অনেকে এটা সাধারণ গ্যাসের সমস্যা বলে মনে করেন। আসলে এটি কোনো বংশগত রোগ নয়। পুরুষদের তুলনামূলক বেশি হতে দেখা যায় এই সমস্যা। ,গলা-বুক জ্বালাপোড়া করার কারণ ও প্রতিকার নিয়ে বিস্তারিত জানিয়েছেন শেখ রাসেল জাতীয় গ্যাস্ট্রোলিভার ইনস্টিটিউট ও হাসপাতালের সাবেক পরিচালক এবং পরিপাকতন্ত্র বিশেষজ্ঞ অধ্যাপক ডা. ফারুক আহমেদ।,মুখ থেকে পাকস্থলীতে সংযোগ রক্ষা করে যে নালি তাকে খাদ্যনালি বা ইসোফেগাস বলে। খাদ্যনালির শেষ প্রান্তে ও পাকস্থলীর শুরুতে পেশিবহুল একটি ভাল্ব বা কপাটিকা থাকে। এ কপাটিকার কাজ হচ্ছে খাদ্যনালি থেকে খাবার এলে তা খুলে গিয়ে পাকস্থলিতে প্রবেশ করানো। এরপর দরজা স্বয়ংক্রিয়ভাবে বন্ধ হয়ে হজমের জন্য সজোরে সংকুচিত হয়। কিন্তু ভাল্ব দুর্বল হলে বা কোনো কারণে কাজ করতে অক্ষম হলে খাবার ওপরে উঠে আসে। ফলে পাকস্থলী থেকে উলটা পথে খাবার ও পাকস্থলীতে অবস্থিত হাইড্রোক্লোরিক অ্যাসিড এবং পিত্তরস খাদ্যনালিতে অর্থাৎ ওপরে উঠে আসে। ফলে হজম প্রক্রিয়ার ব্যাঘাত ঘটে। এটিই অ্যাসিড রিফ্লাক্স বা রিগারজিটেশন। এর ফলে গলা-বুক জ্বালাপোড়া করে। হায়াটাস হার্নিয়া নামক রোগেও এ সমস্যা হয়।,কখন একে রোগ বলা হয়,কোনো ব্যক্তির অ্যাসিড রিফ্লাক্স যদি সপ্তাহে দুদিন বা তার বেশি হয় তখন রোগীকে অবশ্যই চিকিৎসকের পরামর্শ নিতে হবে। কারণ এ সময় রোগীর নিত্যদিনের স্বাভাবিক কাজে ব্যাঘাত ঘটে। চিকিৎসকরা ওষুধের পাশাপাশি তার জীবনাচরণ পরিবর্তনের পরামর্শ দেন। এ লক্ষণকে অবহেলা করা যাবে না। দেখা গেছে, রিফ্লাক্স ডিজিজে কোনো রোগী পাঁচ বছরের অধিক সময় ধরে ভুগতে থাকলে এবং এর চিকিৎসা না নিলে তার খাদ্যনালিতে ক্যানসার হওয়ার আশঙ্কা থাকে। খাদ্যনালি চিকন বা সরু হয়ে গিয়ে রোগীর অস্বস্তিবোধ বাড়ে এবং প্রতিদিনের স্বাভাবিক জীবনযাপনে ব্যত্যয় ঘটায়। খাদ্যনালির এ অবস্থাকে ব্যারেট ইসোগাস বলে। শতকরা ২-৩ ভাগ রোগীর এ জটিলতা হয়। খাদ্যনালীর প্রাচীরে ইরোমেন বা ক্ষয় হলেও এ সমস্যা হয়।,কাদের এ সমস্যা হওয়ার আশঙ্কা বেশি,প্রথম ও প্রধান কারণ হচ্ছে যারা স্থূলকায় বা শরীরের ওজন স্বাভাবিকের চেয়ে বেশি। আরেকটি কারণ হচ্ছে যাদের জন্মগতভাবেই এ কপাটিকা বা ভাল্বের গঠন দুর্বল। সঠিক ও পরিমিত খাদ্যাভ্যাসে অভ্যস্থ না হওয়াও এ রোগের কারণ। পেট ভরে খাওয়া বা মাত্রাতিরিক্ত খাওয়া, খাবার তালিকায় বেশিরভাগ সময় চর্বি ও তেলজাতীয় খাবারের আধিক্য যাদের থাকে তাদের রিফ্লাক্স ডিজিজ হয়ে থাকে। জীবনাচরণের মধ্যে খাওয়ার পরপরই পানি খাওয়া, খাওয়ার পর পরই শুয়ে যাওয়া বা টাইট করে প্যান্টের বেল্ট বা পায়জামার গিঁট বাঁধা। এ ছাড়া যাদের ডায়াবেটিস, উচ্চরক্তচাপ, উচ্চমাত্রায় কোলেস্টেরল এবং যারা ধূমপান, অ্যালকোহল ও বেশি বেশি চা কফি পান করেন তাদের এ সমস্যার তীব্রতা বেশি হয়।,রোগ নির্ণয় পদ্ধতি,রোগীর লক্ষণ শুনেই প্রধানত এর ডায়াগনোসিস করা হয় ও ওষুধ দেওয়া হয়। এরপরও সমস্যা না কমলে এন্ডোসকোপির মাধ্যমে অন্ন নালির পিএইচ নিয়ে পরীক্ষা করা হয়। এ ছাড়া এন্ডোসকপির আপারজিআইটি পরীক্ষা কখনো করা হয়। কোনো কোনো রোগীর রিফ্লাক্স ডিজিজের সঙ্গে পেট বা ডিওডেনামে আলসার বা ঘা বা ক্ষত থাকতে পারে যাকে পিইউডি (PUD) বলে।,রোগের ম্যানেজমেন্ট,রোগীকে প্রথমেই তাদের খাদ্যাভ্যাস, বদ অভ্যাস ও জীবনাচরণের পরিবর্তনের কথা বলা হয়। সঙ্গে প্রোটন পাম্প ইনহিবিটর (পিপিআই) জাতীয় ওষুধ যাকে গ্যাস্ট্রিকের ওষুধ বলা হয় তা ৬-৮ বা ১২ সপ্তাহের জন্য দেওয়া হয়। এ ওষুধগুলোর মধ্যে রয়েছে প্যানাটোপ্লাজল, র‌্যাবিপ্রাজল, ইসমোপ্রাজল, ওমিপ্রাজল, ল্যানসোপ্লাজল, ডেক্সল্যানসোপ্লাজল ইত্যাদি। দিনে কখনো একবার বা দুবার এ ওষুধ দেওয়া হয়। সাধারণত সকালে নাশতা খাওয়ার ৩০ মিনিট আগে এ ওষুধ সেবনের কথা বলা হয়। বলাইবাহুল্য, বাংলাদেশের সব ফার্মাসিউটিক্যালসে এ প্রোডাক্টগুলো রয়েছে এবং এ দেশে সর্বাধিক বিক্রীত ওষুধ হচ্ছে গ্যাস্ট্রিকের ওষুধ নামে পরিচিত এ ড্রাগগুলো। এ ছাড়া রোগের লক্ষণ ও চুকা ঢেঁকুর ওঠা কমানোর জন্য খাওয়ার পর সোডিয়াম এলজিনেট ও সোডিয়াম বাইকার্বোনেট নামক সিরাপ দেওয়া হয়। যা খাওয়ার পর খেতে হয়। রাতে লক্ষণ বেশি হলে এইচ টু ব্লকার বা ফ্যামেটিডিন জাতীয় ওষুধ দেওয়া হয়। পেট ব্যথা বা কামড়ালে সুকরালফেট দেওয়া হয়।,কখন সার্জারি প্রয়োজন,২-৩ ভাগ রোগীর সার্জারি লাগে। এন্ডোসকোপির মাধ্যমে খাদ্যনালির ভেরিসেসের চিকিৎসা করা হয়। আমাদের দেশে মূলত অস্ত্রোপচারের সাহায্যে চিকিৎসা দেওয়া হয়। এর নাম ফানডোপ্লিকেশন। খাদ্যনালির মিউকাস রিসেকশন নামক অপারেশনও করা হয়। কেউ কেউ রেডিও ফ্রিকোরেন্সি অ্যাবলেশন বা ক্ষতস্থান পুড়িয়ে দেন। ওষুধের ডোজ বাড়িয়ে বা ওষুধ যোগ করে এবং অবশ্যই লাইফস্টাইল পরিবর্তন করেও যদি সমাধান না হয় তবেই সার্জারি লাগে।,জরুরি বিষয় যা মেনে চলবেন,* পেট ভরে খাওয়া যাবে না, পাকস্থলীর এক-তৃতীয়াংশ খালি রাখতে হবে। যখন পেটে চাপ বোধ করবেন বা অস্বস্তি বোধ হবে তখনোই খাবার গ্রহণ বন্ধ রাখতে হবে।,* খাওয়ার পরপরই পানি না খেয়ে ৪৫ মিনিট থেকে ১ ঘণ্টা পর তা গ্রহণ করুন। পানি গ্রহণ অবশ্যই বসে ধীরে ধীরে করবেন। খাওয়ার মাঝে বা পরপরই অল্প পানি খাওয়া যেতে পারে। তবে পেট যেন এক-তৃতীয়াংশ অবশ্যই খালি থাকে।,* ঘরে তৈরি ফ্রেশ খাবার গ্রহণ করুন। তৈলাক্ত, ভাজা-পোড়া, মসলা ও চর্বিযুক্ত এবং গ্রিল খাবার পরিহার করুন।,* ধূমপান, অ্যালকোহল পান বন্ধ করুন। চা, কফিতে সমস্যা হলে তা গ্রহণ থেকেও বিরত থাকুন। অনেকের দুধ বা দুধজাতীয় খাবারে বা চকোলেটে এ সমস্যা হয়। সেক্ষেত্রে এ খাবার বাদ দিন।,* কিছু ওষুধ যেমন-উচ্চরক্তচাপের ওষুধ ক্যালসিয়াম চ্যানেল ব্লকার, মানসিক অবসাদ দূর ও ঘুমের ওষুধে এ রিফ্লাক্স ডিজিজ হতে পারে। এক্ষেত্রে আপনার চিকিৎসকের পরামর্শ নিন।,* খাওয়ার পর পরই শুতে বা ঘুমাতে যাওয়া যাবে না কিংবা শারীরিক কোনো পরিশ্রম করবেন না। খাওয়ার আড়াই থেকে তিন ঘণ্টা পর ঘুমাতে যাওয়া উচিত।,* গর্ভবতীদের যেহেতু পেটের ওপর চাপ বাড়ে তাই পাকস্থলীর মুখের ভাল্ব দুর্বল হয়ে এ লক্ষণগুলো দেখা দিতে পারে। সেক্ষেত্রে জীবনধারার পরিবর্তন করতে পারলেই উপকার পাওয়া যায়।,* রাতে এর লক্ষণ কমানোর জন্য বালিশ ৪-৮ ইঞ্চি উঁচু করে মাথা রেখে শোয়া ভালো।,* বয়স বাড়ার সঙ্গে সঙ্গে এ রোগ হওয়ার আশঙ্কা বাড়ে তাই এ সাবধানতা মেনে চলা উচিত।,"
শীতের রোগ থেকে সুরক্ষিত থাকবেন যেভাবে,"শীতকালে রোগ বালাই বেড়ে যায়। ঠান্ডা আবহাওয়ায় শরীর জড়োশড়ো হয়ে থাকে। রক্ত চলাচলও বাধাগ্রস্ত হয়।  ,এছাড়া শীতে সংক্রামক ব্যাধির প্রকোপও বাড়ে। এ ব্যাধির সঙ্গে সঙ্গে মাথাচাড়া দিয়ে ওঠে পুরোনো কিছু শ্বাসযন্ত্রের রোগও।,শীতকালীন রোগ থেকে সুরক্ষা পাওয়ার উপায় নিয়ে বিস্তারিত জানিয়েছেন গ্রীনলাইফ মেডিকেল কলেজের মেডিসিন বিভাগের সহযোগী অধ্যাপক ডা. রাশেদুল হাসান কনক। ,সাধারণ সর্দি-কাশি প্রায় সারা বছরই কম-বেশি হলেও এ সময় এর প্রকোপ একটু বেশিই থাকে। বিভিন্ন রকম ভাইরাস (প্রায় ২০০ রকম) দিয়ে এ রোগ হয়। আক্রান্ত রোগীদের নাক বন্ধ, নাক দিয়ে পানি পড়া, মাথাব্যথা, গলাব্যথা, শারীরিক দুর্বলতা, শরীর ব্যথা এবং হাঁচি-কাশি ও অল্প জ্বর থাকতে পারে। বেশিরভাগ ক্ষেত্রেই কোনো ওষুধের সাহায্য ছাড়াই ২-৪ দিনের মধ্যে রোগী সুস্থ হয়ে যায়। ,পর্যাপ্ত বিশ্রাম, পরিমিত পরিমাণে তরল খাবার, কুসুম গরম লবণ পানি দিয়ে গড়গড়া, মধু খাওয়া এবং ঠান্ডা পানি ও খাবার পরিহার করলে ভালো ফল পাওয়া যায়। তবে শিশু, বৃদ্ধ এবং বিভিন্ন জটিল রোগে আক্রান্ত রোগীদের জন্য ডাক্তারের পরামর্শের প্রয়োজন হতে পারে। প্রতিরোধের জন্য বারবার হাত ধোয়া, নাকে-মুখে হাত না দেওয়া, আক্রান্ত পরিবার সদস্যের নিত্য ব্যবহার্য জিনিসপত্র ব্যবহার না করা উচিত।,ফ্লু বা ইনফ্লুয়েঞ্জা,সাধারণ সর্দি-কাশির চেয়ে তীব্রতর উপসর্গ নিয়ে ইনফ্লুয়েঞ্জা হয়ে থাকে। সাধারণ সর্দি-কাশির অতিরিক্ত উপসর্গ হিসাবে বমি, পাতলা পায়খানা হতে পারে। ইনফ্লুয়েঞ্জা ভাইরাস দিয়ে এ রোগ ছড়ায়। আক্রান্ত ব্যক্তির হাঁচি, কাশির মাধ্যমে নিঃসরিত লালার মাধ্যমে ছড়ায় বলে বদ্ধ জায়গায় এর সংক্রমণ বৃদ্ধি পায়। এ ভাইরাস বছরে বছরে তার ধরন বদলায় দেখে এর বিরুদ্ধে প্রচলিত টিকা প্রতি বছরই নিতে হয়। শিশু, বয়স্ক এবং বিভিন্ন জটিল রোগাক্রান্ত ব্যক্তির এ টিকা নেওয়া উচিত। সাধারণত ৭-১০ দিনের মধ্যে বেশিরভাগ উপসর্গের উপশম হলেও কাশি ভালো হতে অনেক সময় দুসপ্তাহের বেশিও লেগে যেতে পারে। উপসর্গের তীব্রতা বেশি হলে অথবা আগে থেকেই জটিল রোগ আছে এমন ব্যক্তি, শিশু এবং বৃদ্ধদের জন্য ডাক্তারের পরামর্শ নেওয়া উচিত। সাধারণ সর্দি-কাশির মতো সব চিকিৎসার সঙ্গে সঙ্গে এক্ষেত্রে অনেক সময় এন্টিভাইরাল ওষুধের প্রয়োজন হতে পারে।,ব্রংকাইটিস,সাধারণ সর্দি-কাশির মতো শুরু হয়। পরে শুকনো কাশির সঙ্গে প্রচুর পরিমাণ কফ তৈরি হয়। সঙ্গে শ্বাসকষ্ট, বুকের মধ্যে শোঁ শোঁ ও চিঁ চিঁ আওয়াজ, চোখ দিয়ে পানি পড়তে পারে। ধূমপায়ীদের এ রোগ বেশি হতে পারে। এ ছাড়াও যাদের অ্যালার্জি, সাইনোসাইটিস, টনসিল বা এডেনয়েডের সমস্যা থাকে তারাও আক্রান্ত হতে পারে। ,দুই সপ্তাহের মধ্যে বেশিরভাগ সমস্যা সমাধান হয়ে গেলেও কাশি কয়েক মাস পর্যন্ত স্থায়ী হতে পারে। অনেক সময় এ রোগ নিউমোনিয়ার উপসর্গ হিসাবে প্রকাশ করে। ঘরোয়া পদ্ধতিতে চিকিৎসার পাশাপাশি চিকিৎসকের পরামর্শও নেওয়া উচিত।,নিউমোনিয়া,এক তৃতীয়াংশ নিউমোনিয়া ভাইরাস দিয়ে হলেও বেশিরভাগ নিউমোনিয়া ব্যাকটেরিয়া দিয়ে হয়ে থাকে। এ রোগ হলে ঠান্ডা ও কাঁপুনি দিয়ে তীব্র জ্বরের সঙ্গে কফযুক্ত কাশি, শ্বাসকষ্ট, বিভ্রান্তি, দ্রুত পালস, প্রেসার কমে যাওয়া, বুকে ব্যথা, মাথাব্যথা, শরীর ব্যথা হতে পারে। ,অনেক সময় নিউমোনিয়াতে জীবন সংশয়ও হতে পারে। নিউমোনিয়া সন্দেহ করলে অতি সত্বর চিকিৎসকের পরামর্শ নিতে হবে। চিকিৎসক নিউমোনিয়ার ধরন বুঝে বাসায় রেখে অথবা হাসপাতালে রেখে চিকিৎসা করবেন। এক্ষেত্রে কিছু পরীক্ষানিরীক্ষার প্রয়োজন হয়। নিউমোনিয়ার বিরুদ্ধে বেশ কিছু টিকা আছে, যা চিকিৎসকের পরামর্শ নিয়ে রাখলে এর আক্রমণ থেকে কিছুটা নিস্তার পাওয়া যেতে পারে।,রাইনাইটিস ও সাইনোসাইটিস,এক্ষেত্রে নাক বন্ধ থাকা, অল্পবিস্তর শ্বাসকষ্ট, মাথাব্যথা থাকে। বেশিরভাগ ক্ষেত্রেই কোনো এন্টিবায়োটিক লাগে না। কিছু অ্যালার্জির ওষুধ, ন্যাজাল স্প্রে এবং গরম পানির ভাপেই আরাম পাওয়া যায়।,কানের ইনফেকশন,কান ব্যথা, নাক বন্ধ, মাথা ঘোরানো, কান দিয়ে পুঁজ পড়া ইত্যাদি থাকতে পারে। এক্ষেত্রে বিশেষজ্ঞ চিকিৎসকের পরামর্শ না নিলে কানের পর্দা ক্ষতিগ্রস্ত হয়ে শ্রবণযন্ত্রের স্থায়ী সমস্যা হয়ে যেতে পারে।,হাঁপানি বা অ্যাজমা,এটা যদিও সারা বছরেরই রোগ, তবে শীতকালে শুষ্ক আবহাওয়া এবং ঠান্ডা বাতাস ও বিভিন্ন অ্যালার্জির জন্য এ সময় বেশি আক্রান্ত হতে দেখা যায়। যাদের আগে থেকেই অ্যাজমা আছে, তাদের উচিত চিকিৎসকের পরামর্শ অনুযায়ী ইনহেলার ব্যবহার করা। মনে রাখতে হবে অ্যাজমায় ইনহেলার সবচেয়ে আধুনিক এবং শুরুর দিকের চিকিৎসা যার পার্শ্বপ্রতিক্রিয়া নাই বললেই চলে। যাদের শুধু ইনহেলারে অ্যাজমা নিয়ন্ত্রণ হয় না, তাদের জন্য বিভিন্ন ধরনের মুখে খাবার ওষুধ ব্যবহার করা হয়। তবে চিকিৎসকের পরামর্শ এখানে অত্যাবশ্যক। সেই সঙ্গে পরিষ্কার পরিবেশ ও স্বাস্থ্যবিধি মেনে চলা প্রয়োজন।,বাত ও ব্যথা,শীতের সময় বিভিন্ন ধরনের বাত ও ব্যথার প্রকোপ বেড়ে যায়। তাই যাদের আগে থেকেই সমস্যা আছে, তারা নিয়ম মেনে ওষুধ সেবনের পাশাপাশি ব্যায়াম করবেন। ব্যথার ওষুধ চিকিৎসকের পরামর্শ ছাড়া খাবেন না। চিকিৎসক আপনার ব্যথার প্রকৃতি, হার্ট, কিডনি, লিভার ও স্টোমাকের অবস্থা বুঝে ব্যথার ওষুধ দেবেন।
 ,"
দাম্পত্য জীবন জটিল জীবন (পর্ব-৭),"এই শীতকালের জন্য হলেও একটা তুমি দরকার।’ জয় চক্রবর্তী নামে এক ছোট ভাইয়ের ফেসবুক স্ট্যাটাস আমার নজরে পড়ল।,সঙ্গে সঙ্গে ফোন দিয়ে জিজ্ঞাসা করলাম, ‘তোমার ফেসবুকের স্ট্যাটাস পড়েছি। বড় ভাই হিসাবে কিছু করার থাকলে বলতে পারো।’,জয় কিছুটা সংকোচ নিয়ে বলল, ‘ভাই, আমার এলাকায় শীত বেশি পড়ে। লেপ-কম্বলে কাজ হয় না। তাই আরেকজন সঙ্গে থাকলে ভালো হতো।’,‘কোনো বন্ধু বা ছোট ভাইকে শীতকালের জন্য বাসায় রেখে দাও।’,‘ভাই, আপনি বুঝেও না বোঝার ভান করছেন। প্রেমিকা বিয়ের জন্য চাপ দিচ্ছে। তাই একটা অজুহাত দাঁড় করিয়েছি।’,আমি হাসি দিয়ে বললাম, ‘তোমার মা-বাবাকে বলো।’,‘বলার সাহস পাচ্ছি না। কাউকে দিয়ে বলাবো, নির্ভরযোগ্য তেমন কেউ নেই। আপনি যদি বড় ভাইয়ের ভূমিকা পালন করতেন, অনেক উপকার হতো।’,‘উপকার, না অপকার, সেটা বিয়ের পর বুঝতে পারবে। আমি এ সপ্তাহেই তোমাদের বাসায় আসব।’,জয় খুশি হয়ে ধন্যবাদ জানিয়ে ফোন রেখে দিল।,শৈতপ্রবাহ শুরুর আগেই জয়ের জন্য একটা ব্যবস্থা করা প্রয়োজন। এই ভেবে ছুটির দিনে আমি ওদের বাসায় গিয়ে উপস্থিত হলাম।,জয়ের বাবা বাসাতেই ছিলেন। আমার আগমনে বিস্মিত ও খুশি হলেন। জয় তার মাকে বলে আমার জন্য চা-নাস্তার ব্যবস্থা করল।,আমি নাস্তা সেরে চা নিয়ে আঙ্কেলের মুখোমুখি বসলাম। চায়ে চুমুক দিতে দিতে বললাম, ‘আঙ্কেল, এবার মনে হয় বেশি শীত পড়বে।’,উনি হ্যাঁ সূচক মাথা নাড়িয়ে বললেন, ‘পরিবেশ বিপর্যয় হয়েছে। ঠান্ডা তো বাড়বেই।’,‘আঙ্কেল, শীতে অনেকের মানসিক বিপর্যয়ও হয়। আপনি সহযোগিতা করলে একজনকে বিপর্যয় থেকে রক্ষা করা সম্ভব।’ আঙ্কেল আগ্রহ নিয়ে ঘটনা জানতে চাইলেন।,বললাম, ‘এই শীতে জয়ের বিয়েটা করিয়ে দিলে ভালো হতো। সে ভয়ে বলার সাহস পাচ্ছে না। আপনাকে রাজি করাতেই মূলত আমি এসেছি।’,‘বাবা, আমি বিয়ে করেছি ত্রিশ বছর আগে। প্রতিদিন বিপর্যয়ের মধ্যে সময় পার করছি। জেনেশুনে ছেলেটাকে এত দ্রুত বিপদের মুখে ছেড়ে দিতে চাচ্ছি না।’,আমি আঙ্কেলকে বুঝিয়ে বললাম। উনি অবশেষে রাজি হলেন।,দুই.,বিয়ের মাসখানেক পর জয়ের ফোন, ‘ভাই, আমাকে বাঁচান!’,আতঙ্কিত হয়ে বললাম, ‘কী হয়েছে আবার?’,‘ভাই, আমার দম বন্ধ হয়ে যাচ্ছে। যে কোনো রাতে মারা যাবো!’,‘তোমার তো এখন আনন্দের সময়। শৈতপ্রবাহ শুরুর আগে একটা তুমি পেয়ে গেলা।’,‘এই তুমিটাই আমার জীবন শেষ করে দিচ্ছে ভাই।’,‘সমস্যার কথা বলো।’,‘ভাই, বিয়ের পর টানা কয়েক সপ্তাহ পাহাড়, সমুদ্র ঘুরতে হলো বউকে নিয়ে।’,‘ভ্রমণে আয়ু বাড়ে। গুরুজনদের মুখে শুনেছি।’,‘আমার আয়ু দিন দিন কমছে ভাই। পাহাড়ে গিয়ে বউ রিসোর্ট থেকে বের হতে চায় না। বলে পাহাড় দেখার কী আছে? রুমে বসে আমাকে দেখো। সমুদ্রে গেলাম। সেখানে মজা করার নাম করে আমাকে চুবিয়ে কয়েক লিটার পানি খাওয়ালো। বাসায় ফিরলাম জ্বর-সর্দি নিয়ে। সুস্থ হতে না হতেই পড়ছি নতুন সমস্যায়। রাতে ঘুমাতে হয় এক কম্বলের মধ্যে।’,‘তোমার শীত বেশি। ভালোই তো হয়েছে।’,‘ভাই, কম্বলের ভেতর কয়েক ঘণ্টার মধ্যে সিদ্ধ হয়ে যাই। আমার ওপর রীতিমতো অত্যাচার চলছে।’,‘তুমি আলাদা কম্বল বা কাঁথা গায়ে দিয়ে ঘুমাও। দুইজনেরই সমস্যার সমাধান হয়ে যাবে।’,‘চেষ্টা করেছিলাম। বউ বলে আমি নাকি আলাদা কম্বলের ভেতর থেকে মোবাইল ফোনে বান্ধবীদের সঙ্গে চ্যাট করি।’,‘আমি তোমাকে এখন কীভাবে সহযোগিতা করতে পারি!’ অনেকটা কাস্টমার সার্ভিসের লোকজনের মতো করে বললাম।,জয় বলল, ‘শীত-গ্রীষ্ম, এমনকি সব ঋতুতেই মুক্ত থাকতে চাই।’,‘এমন কোনো কৌশলের সন্ধান পেলে আমাকেও জানাবে ভাই।’ এই বলে ফোন রেখে দিলাম।,"
সকালের নাস্তায় কি শর্করা খাবেন? ,"সকালের নাস্তা নিয়ে অনেকেই অবহেলা করে থাকেন। কেউ কেউ একেবারেই সকালে কিছু খান না। আবার কেউ হাল্কা খাবার খান। দিনের পর দিন এ ধরনের ঘটনা ঘটতে থাকলে শরীরে ক্যালরির ঘাটতি পড়ে। এর ফলে শরীর দুর্বল হয়ে যায়। ,অথচ প্রাতঃরাশই আমাদের সারা দিনের শক্তির জোগান দেয়। রাতের খাবার খাওয়ার পর দীর্ঘ ১০-১২ ঘণ্টা উপবাস ভাঙা হয় প্রাতঃরাশ দিয়ে। ,স্বাভাবিকভাবেই এই খাবারটি গুরুত্বপূর্ণ। খাদ্য থেকে প্রাপ্ত শক্তি শরীরের বিপাক ক্রিয়ায় খরচ হয়ে যায়। আমরা যখন ঘুমিয়ে থাকি তখনো এটি খরচ হতে থাকে। এ জন্য ঘুম থেকে উঠার পরই এটা পূরণ করে ফেলা উচিত। সেই কারণে যারা সকালে কিছুই খান না, তারা ক্লান্তি ও দুর্বলতা অনুভব করেন। ,সকালের নাস্তায় শর্করা কতটা শক্তির যোগান দেন এ বিষয়ে বিস্তারিত জানিয়েছেন বারডেমের অবসরপ্রাপ্ত চিফ নিউট্রিশন অফিসার আখতারুন নাহার আলো। ,অনেকে মনে করেন সকালের নাস্তা না খেলে ওজন কমে যাবে। আসলে তা হয় না। পর্যাপ্ত ও স্বাস্থ্যকর নাস্তা আপনার দৈহিক ওজন বজায় রাখতে সাহায্য করে। দেহের বিপাক ক্রিয়াকে বাড়িয়ে দেয় এবং সারা দিন ধরে প্রচুর শক্তি খরচ করতে সহায়তা করে। যদি নাস্তা বাদ দেওয়া হয়, তাহলে কার্য প্রবণতা ও কর্মক্ষমতা কমে যাবে। ,সকালের নাস্তা অবশ্যই সুষম হতে হবে। কারণ আমাদের দেহে প্রতিটি খাদ্য উপাদানের প্রয়োজন আছে। এ সময় শর্করার দিকে জোর দিতে হবে। শর্করা আমাদের দেহে সেরোটোনিন নিঃসরণের মাধ্যমে মন, মেজাজ ও মানসিক অবস্থাকে উন্নত করে। ফলে মনকে সজীব ও সতেজ রাখে। অর্থাৎ শর্করা শুধু শক্তিই প্রদান করে না। ,সকালের নাস্তায় পানীয় হিসাবে রাখা যেতে পারে গ্রিনটি, চা-কফি, লাচ্ছি, ঘোল, ফলের রস ইত্যাদি। খুব ভালো হয়, যদি ঘুম থেকে উঠার দু’এক ঘণ্টা পর সকালের নাস্তা খেয়ে ফেলা যায়। যেহেতু এটা দিনের প্রথম খাবার এবং আগের রাতের পরিপূরক, সে কারণেই আগের রাতের খাওয়ার সময়ের সঙ্গে ভারসাম্য রেখেই নাস্তার সময় ঠিক করা ভালো। রাতের খাবার ও সকালের নাস্তার মধ্যে যেন বারো ঘণ্টার বেশি ব্যবধান না হয়। নাস্তা খাওয়া উচিত সকাল ৮টা থেকে ৯টার মধ্যে।,"
ঠোঁটের যত্নে...,"এ সময়ে ঠোঁটের বিশেষ যত্নের প্রয়োজন। ঠোঁট ফাটা কিংবা কালচে ভাব দেখতে যতটা না খারাপ তার থেকে বেশি কষ্টকর। ফেটে যাওয়া ঠোঁট হয়ে পড়ে নিষ্প্রাণ। হাসি ফুটিয়ে তোলা ঠোঁটে ভেসে ওঠে মলিনতা। তাই ঠোঁটের যত্ন নিতে হবে সব ঋতুতেই। অনেকেই কেবল পেট্রোলিয়াম জেলি কিংবা ভ্যাসলিনে শীতের সুরক্ষা চান ঠোঁটের হাসিতে। এর বাইরেও ঠোঁটের প্রয়োজন আছে বাড়তি যত্নের। আর এ বিষয়েই জানিয়েছেন হার্বস আয়ুর্বেদিক স্কিন কেয়ার ক্লিনিকের স্বত্বাধিকারী শাহিনা আফরিন মৌসুমী।,শীতের এ সময়ে ঠোঁটের সবচেয়ে বেশি যত্ন নিতে হয়। ঠোঁটের যত্নে সবার আগে প্রয়োজন একে নরম এবং কোমল রাখা। যেহেতু বাইরের আদ্রতা এ সময় কম থাকে তাই বাড়তি কিছু যত্নের প্রয়োজন হয়। এ ক্ষেত্রে অনেকেই ঠোঁটে কেবল লিপ বাম ব্যবহার করে থাকেন। এ লিপ বামের সঙ্গেই কিছুটা ময়েশ্চারাইজার লোশন, আর কয়েক ফোঁটা গ্লিসারিন নিয়ে একটি মিশ্রণ তৈরি করে নিতে পারি। রাতে ঘুমাতে যাওয়ার আগে ঠোঁট হালকা কুসুম গরম পানি দিয়ে পরিষ্কার করে লিপ বাম মিশ্রণটি অ্যাপ্লাই করে পর দিন টাওয়াল দিয়ে হালকা কুসুম গরম পানি দিয়ে পরিষ্কার করে নিতে পারি। এতে ঠোঁট নরম থাকবে পুরো দিন। এর পাশাপাশি আছে ঠোঁটের স্ক্রাব। এ স্ক্রাবটি তৈরি করতে প্রয়োজন হাফ চা চামচ মধু, হাফ চা চামচ চালের গুঁড়া আর হাফ চা চামচ অ্যালোভেরা জেল, ভালো করে মিশিয়ে স্ক্রাবটি তৈরি করে নিতে হবে। এ মিশ্রণটি ঠোঁটে কিছু সময় রেখে হালকাভাবে ঠোঁটের চারপাশ ম্যাসাজ করে নিতে হবে। সব শেষে হালকা কুসুম গরম পানি দিয়ে পরিষ্কার করে ধুয়ে নিতে হবে। এর পরের ধাপে ঠোঁটে ময়েশ্চারাইজার দিতে হবে। এ ময়েশ্চারাইজের ক্ষেত্রে প্রথমে দিতে হবে গ্লিসারিন কিছু সময় রেখে এর পরে লিপ বাম ব্যবহার করতে হবে। এতে লম্বা সময় পর্যন্ত ঠোঁট নরম আর কোমল থাকবে। এ ছাড়া লিপস্টিক ব্যবহারের ক্ষেত্রে গ্লিসারিন আর গোলাপ জল মিক্স করে আলাদা রাখতে হবে। লিপস্টিক ব্যবহারের আগে ঠোঁটে এই মিশ্রণটি অ্যাপ্লাই করতে হবে। এর পরে লিপস্টিক ব্যবহার করতে হবে। এতে করে ঠোঁটের আদ্রতাও ঠিক থাকবে আবার ঠোঁট ফাটবেও না আবার লিপস্টিকের কালারেও কোনো পরিবর্তন আসবে না। আর এভাবেই পুরো শীত জুড়ে ঠোঁট থাকবে সুরক্ষিত আর আপনিও থাকবেন সুন্দর ঠোঁটের মিষ্টি হাসির সঙ্গে।,"
সীতাকুণ্ডে একদিন,"যারা প্রকৃতি পছন্দ করে তারা সব সময় প্রকৃতির পেছনেই পড়ে থাকে। আমারও তেমন ইচ্ছা করে। তবে কাজ আর সময়ের জন্য সব সময় সেটা পারি না। তবে যখনই সময় পাই তখনই সেটা কাজে লাগাই। রমজানের ঈদ। লম্বা ছুটি। চারদিকে বেড়াচ্ছি তবুও মনে হচ্ছে যেন আনন্দ নেই। দূরে কোথাও যাব। পাহাড়, ঝরনা আর প্রকৃতির সঙ্গে মিশে যাব।,বন্ধুদের সঙ্গে যোগাযোগ হলো। মাত্র তিনজন বন্ধু রাজি হলো। যাব সীতাকুণ্ডে।,সীতাকুণ্ডে যাওয়ার মতো দুইটা স্থান রয়েছে। একটা ইকো পার্ক আরেকটা চন্দ্রনাথ মন্দির। ইকো পার্কে রয়েছে সহস্র ধারা এবং সুপ্তধারা নামে দুটি ঝরনা। আর চন্দ্রনাথ মন্দির দেখতে হলে প্রায় ১২০০+ ফুট ওপরে চন্দ্রনাথ পাহাড়ের চূড়ায় যেতে হবে।,ঠিক করলাম প্রথমে ইকো পার্কে যাব। কারণ ঝরনায় মন হারাতে আমার বেশ লাগে। ভোর ৭টায় চট্টগ্রামের একেখান থেকে বাসে উঠলাম। যেতে যেতে আধা ঘণ্টা লাগল। ৩০ টাকা দিয়ে ইকো পার্কের গেটের সামনে বাস থেকে নামলাম। বাস থেকে নেমেই একটা রেস্টুরেন্ট নাস্তা করলাম। তারপর ইকো পার্কে প্রবেশ করলাম।,প্রথমেই আমাদের যেতে হবে সুপ্তধারা ঝরনায়। এ ঝরনাতে যেতে একটু কষ্ট করতে হয়, সেটা হলো গিরিপথে প্রায় ১০ মিনিট হাঁটতে হয়। ঝরনাটা গভীর নির্জনে তাই একা যাওয়া একটু রিস্ক তবে ৪-৫ জন গেলে কোনো সমস্যা নেই যদি কখনো এক-দুজন যান তাহলে ছিনতাইয়ের আশঙ্কা থাকে তাই অন্য কোনো দলের সঙ্গে মিলেমিশে যাওয়াই উত্তম। আমরাও কয়েকটি দল মিলে মিশে গিয়েছিলাম। কঠিন পথ দিয়ে হাঁটতে হাঁটতে এক সময় সুপ্তধারা ঝরনাটা দেখতে পাই। স্থানীয়রা এটাকে ছোট ঝরনা বলে। কিন্তু এত বড় একটা ঝরনাকে কেন ছোট ঝরনা বলে তা অবশ্য এখনো আমার অজানা থেকে গেছে। অনেকবার সেটা জানতে চেয়েও জানতে পারিনি। বের করতে পারিনি মূল রহস্য। যাই হোক ঝরনাটা দেখেই মন প্রশান্তিতে ভরে গেল। একসঙ্গে তিনটা ঝরনা এর আগে কোথাও দেখিনি। আর ঝরনার দৃশ্যটা আমায় এখনো মুগ্ধ করে। এমন সুন্দর ঝরনা আমি আগে কখনো দেখিনি।,ঝরনার ডান সাইডের পাহাড় বেয়ে বেয়ে উঠে গেলাম ঝরনার একদম ওপরে। ওপরের অংশটা আসলেই অসাধারণ তিন দিক থেকে ছোট তিনটা ঝরনার পানি বেয়ে পড়ছে সেই পানিগুলো আবার নিচে বড় ঝরনা হয়ে বেয়ে বেয়ে পড়ছে সত্যি অসাধারণ। সময়ের কিছুটা স্বল্পতার কারণে দ্রুত ঝরনার পানিতে গোসল সেরে কিছু স্মৃতিমাখা ছবি নিয়ে আরেকটা ঝরনা সহস্র ধারার উদ্দেশে রওনা দিলাম।,মাত্র একটা ঝরনা ধারা তাকে কেন সহস্র ঝরনা ধারা বলে সেটাও আমার কাছে রহস্য। স্থানীয়দের ভাষায় এ ঝরনার নাম বড় ঝরনা। সুপ্তধারার মতো বড় ঝরনাকে কেন ছোট ঝরনা বলে আর সহস্র ধারার মতো ছোট ঝরনাকে কেন বড় ঝরনা বলে তা স্থানীয়দের সঙ্গে কথা বলেও জানতে পারলাম না। ঝরনার সঙ্গে নামের এ বৈপরিত্য থাকার পেছনে আসলেই কি রহস্য আছে? আমার ভেতর এ প্রশ্নটা আজও কাজ করে।,যাই হোক কঠিন পথ পেরিয়ে এ ঝরনায়ও অনেকটা সময় প্রকৃতি আর মানুষের আনন্দ দেখলাম। এরপর ইকো পার্কের ভেতরেই একটা ওয়াচ টাওয়ার আছে সেখান থেকে মোটামুটি অনেক দূর পযর্র্ন্ত দেখা যায়। সেখান থেকে প্রকৃতি দেখতে এতই যে চমৎকার, বলে বোঝানো অসম্ভব। এক কথায় অপূর্ব।,যাই হোক দুটি ঝরনা দেখার পর দুপুরের খাবার খেয়ে রওনা দিলাম চন্দ্রনাথ পাহাড়ে অবস্থিত চন্দ্রনাথ মন্দির দেখার জন্য। উল্লেখ্য, ইকো পার্কের ভেতর দিয়ে একটা রাস্তা আছে, সেটা দিয়ে অল্প সময়ে মন্দিরে যাওয়া যায়। কিন্তু সেই রাস্তায় নাকি প্রায় ডাকাতি হয় তাই কর্তৃপক্ষ সেই রাস্তা দিয়ে যেতে দেয় না, তবে বড় দল হলে কোনো সমস্যা নেই।,আমরা ইকো পার্ক দিয়ে না গিয়ে ইকো পার্ক থেকে বের হয়ে গেলাম। এবার মূল রাস্তা দিয়ে চন্দ্রনাথের দিকে রওনা দিলাম। যদি কেউ না চেনেন তবে স্থানীয়দের কাছে জিজ্ঞেস করলে দেখিয়ে দেবে।,যাই হোক পাহাড়ের সামনে এস পৌঁছালাম। যখন পাহাড়ের সামনে দাঁড়ালাম তখন আমাদের চারজনের ভেতরে দুজন বললো, এত বড় পাহাড়ে উঠা অসম্ভব! পরে আমি আর আরেকজন তাদের নিচে রেখে পাহাড় বেয়ে উঠা শুরু করলাম। ...হাঁপাতে হাঁপাতে অবশেষে চন্দ্রনাথ মন্দিরে পৌঁছলাম। সে যে কি আনন্দ। এত পরিশ্রমের পর যখন চন্দ্রনাথ মন্দির দেখতে পেলাম তখন তো ভীষণ আনন্দ লাগবেই।,চন্দ্রনাথ মন্দির থেকে চারদিকটা সত্যি অসাধারণ। দূরে সমুদ্র দেখা যাচ্ছে আর চারদিকে যেন পাহাড়ের ঢেউ খেলা করছে।,কীভাবে যাবেন?,চট্টগ্রামে অলংকার মোড় বা একে খান থেকে সীতাকুণ্ডের লোকাল মিনিবাস রয়েছে সেই মিনিবাসযোগে বা বড় বাসে করেও আসতে পারেন। লোকাল বাস ভাড়া নেবে ৩০ থেকে ৪০ টাকা। তবে একটু আরামে আসতে চাইলে ৫০ থেকে ৮০ টাকা খরচ করে ডাইরেক্ট বাসেও যেতে পারেন। তবে সে ক্ষেত্রে বাসের হেলপারকে বলে রাখতে হবে ইকো পার্কের গেটে নামিয়ে দিতে হবে। না হলে আপনাকে সীতাকুণ্ড বাজার এলাকায় নিয়ে যাবে, অন্য এলাকায়ও নিয়ে যেতে পারে। বলে রাখলে আপনাকে পার্কের গেটে নামিয়ে দেবে।,আপনি যদি ঢাকা থেকে আসতে চান তাহলে ঢাকা-চট্টগ্রাম মহাসড়ক দিয়ে যাওয়ার পথেই বন্দরনগরী চট্টগ্রামে প্রবেশের আগেই পড়বে সীতাকুণ্ড শহর। সেখানে নেমে ফকিরহাট বাসস্ট্যান্ড থেকে সিএনজি কিংবা অটোরিকশা দিয়ে ইকো পার্ক এবং চন্দ্রনাথ মন্দিরে যেতে পারবেন।,ুসীতাকুণ্ডে পর্যটকদের থাকার ব্যবস্থা রয়েছে। রয়েছে ভালো রেস্টুরেন্টও। তবে চাইলে সারা দিন ঘোরাঘুরি করে রাতে চলে আসতে পারেন চট্টগ্রাম শহরে। এখানে আপনি যে কোনো মানের হোটেল বা রেস্টুরেন্ট পেয়ে যাবেন। থাকা-খাওয়ার জন্য চট্টগ্রাম শহরে বিভিন্ন মান ও দামের আবাসিক হোটেল-মোটেলের সুব্যবস্থা রয়েছে।,"
"মুখে দুর্গন্ধ কেন হয়, প্রতিকার ","অনেকের মুখে মাত্রাতিরিক্ত দুর্গন্ধ হয়। এ কারণে তার সঙ্গী তাকে অবহেলা করেন। এতে বিব্রতকর পরিস্থিতিতে পড়তে হয়। ,মুখে দুর্গন্ধ হওয়ার কারণ ও প্রতিকার নিয়ে বিস্তারিত জানিয়েছেন ইমপ্রেস ওরাল কেয়ারের দন্ত রোগ বিশেষজ্ঞ ও সার্জন ডা. মো. ফারুক হোসেন। ,অ্যালকোহল সেবন করলে,অ্যালকোহল তরল পদার্থ হলেও তা শুষ্ক মুখের সৃষ্টি করে থাকে। অ্যালকোহল সেবনের ফলে লালার নিঃসরণ কমে যায়। লালার নিঃসরণ কমে গেলে শুষ্ক মুখের সৃষ্টি হয়। তখন ক্ষতিকর ব্যাকটেরিয়া দুর্গন্ধ সৃষ্টি করে বলে সকাল বেলা ঘুম থেকে উঠে মুখে দুর্গন্ধ বা মর্নিং ব্রেথ হয়।,করণীয়,অ্যালকোহল অবশ্যই বর্জন করতে হবে। আবার রাতের খাবার গ্রহণে সতর্ক থাকতে হবে। যেসব খাবার লালার প্রবাহ কমিয়ে দিতে পারে সেগুলো খাওয়া ঠিক নয়। যেমন, কফি বা ক্যাফেইন সমৃদ্ধ পানীয় রাতের বেলায় পান করলে প্রস্রাব বেশি হবে এবং শরীর থেকে অতিরিক্ত পানি বের হয়ে যাবে। মৃদু ডিহাইড্রেশন সৃষ্টি হতে পারে। ফলে শুষ্ক মুখের সৃষ্টি হবে এবং মর্নিং ব্রেথ দেখা দিবে।,মুখে লালার পরিমাণ কমে যাওয়া,লালার উৎপাদন এবং প্রবাহ কমে যাওয়ার কারণে মুখে দুর্গন্ধ সৃষ্টিকারী ব্যাকটেরিয়ার জন্ম এবং বংশবৃদ্ধি হয়ে থাকে। রাতের বেলায় দীর্ঘ সময় আমরা ঘুমন্ত অবস্থায় মুখ বন্ধ করে থাকি। ফলে স্বাভাবিকভাবেই লালার প্রবাহ কমে যায় এবং মুখ শুষ্ক হয়ে যায়।,সুগারের মাত্রা বেশি হলে,রাতে রক্তে সুগারের মাত্রা বেশি হলে শুষ্ক মুখ দেখা দিতে পারে। অতিরিক্ত সুগারের ক্ষেত্রে কিডনি আর কাজ করতে পারে না। তাই অতিরিক্ত সুগার প্রস্রাবের সঙ্গে বের হয়ে যায়। ফলে ডিহাইড্রেশন হতে পারে। ডিহাইড্রেশন হলে শুষ্ক মুখ দেখা দিবে। শুষ্ক মুখের কারণে দুর্গন্ধ সৃষ্টিকারী ব্যাকটেরিয়া বংশবৃদ্ধি করে মর্নিং ব্রেথ দেখা দিতে পারে।,মুখ দিয়ে শ্বাস নিলে,রাতে মুখ দিয়ে শ্বাস নিলেও মুখ শুষ্ক হয়ে যায়। নাকে কোনো প্রতিবন্ধকতা থাকলে অথবা মুখ খোলা রেখে ঘুমালে শুষ্ক মুখের সৃষ্টি হয়। ক্রমাগত দুশ্চিন্তা, ক্যানসার চিকিৎসার সময় কেমোথেরাপি বা রেডিওথেরাপি গ্রহণ করলে শুষ্ক মুখ হতে পারে। আর শুষ্ক মুখ হলেই আপনার মর্নিং ব্রেথ দেখা দিতে পারে। এগুলো ছাড়া ক্রনিক সাইনোসাইটিস, এসিড রিফ্লাক্স বা এসিড উদ্গিরণ, লালাগ্রন্থির রোগ এবং অন্যান্য কিছু রোগের কারণে মর্নিং ব্রেথ হতে পারে। কিছু কিছু ক্ষেত্রে শুধু মর্নিং ব্রেথ নয় বরং সারা দিনই মুখে দুর্গন্ধ হয় অনেকের।,সঠিক নিয়মে দাঁশ ব্রাশ না করলে,যদি ব্রাশ এবং ফ্লস ঠিকভাবে না করা হয় এবং জিহবা পরিষ্কার না করলে মর্নিং ব্রেথ হতে পারে। মুখের স্বাস্থ্য অবশ্যই ভালো রাখতে হবে। মর্নিং ব্রেথ অনেক সময় পেরিওডন্টাল রোগের একটি লক্ষণ হিসাবে দেখা দেয়। তাই এক্ষেত্রে দ্রুত ডাক্তারের পরামর্শ এবং প্রয়োজনীয় চিকিৎসা নিতে নবে। এ ছাড়া রাতে ঘুমানোর সময় এক থেকে দুই গ্লাস পানি পান করবেন। রাতে ঘুম থেকে জেগে ওয়াশরুমে গেলে পুনরায় শোয়ার সময় অবশ্যই এক গ্লাস পানি পান করবেন। তবে লালাগ্রন্থির কিছু রোগ এবং ওষুধের কারণে শুষ্ক মুখ হলে প্রয়োজনীয় চিকিৎসা গ্রহণ করতে হবে।,"
হাত-পায়ের গিরা ব্যথা ও ফোলা রোগ,"রিউমাটয়েড আর্থ্রাইটিস একটি বাত রোগ, যা শরীরের গিরা ও অন্যান্য অঙ্গকে আক্রান্ত করে। এ রোগ লঘুমাত্রা থেকে তীব্রমাত্রা পর্যন্ত হতে পারে। লঘুমাত্রায় সামান্য কষ্ট হলেও তীব্রমাত্রায় অঙ্গবৈকল্য বা বিকলাঙ্গতা পর্যন্ত গড়াতে পারে। বাত রোগের সম্পূর্ণ আরোগ্য হয় না, তবে আধুনিক ও যথার্থ বা উপযুক্ত চিকিৎসায় ব্যথার উপশমসহ শারীরিক বিকলাঙ্গতা ঠেকানো সম্ভব। এ বিষয়ে বিস্তারিত লিখেছেন ঢাকা ন্যাশনাল মেডিকেল কলেজ ও হাসপাতালের উপাধ্যক্ষ এবং অর্থোপেডিক্স ও ট্রমাটোলজি বিভাগের সহযোগী অধ্যাপক ডা. মিজানুর রহমান কল্লোল,সচরাচর ২৫ থেকে ৫০ বছর বয়সের লোকদের বেশি গিরা ব্যথা বা বাত হয়। বৃদ্ধ বয়সেও এর প্রকোপ তেমন কম নয়। বাত শিশুদেরও আক্রান্ত করে। এটি পুরুষের তুলনায় মহিলাদের ক্ষেত্রে তিনগুণ বেশি এবং ২০ থেকে ৩০ বছর বয়সে বেশি পরিলক্ষিত হয়।,কারণ,সঠিক কারণ আজও জানা যায়নি। তবে জন্মগতভাবে কেউ এ রোগ হওয়ার কারণ বহন করলে এবং শরীরের নিজস্ব প্রতিরোধ ব্যবস্থাকে প্রাকৃতিক কোনো কারণ অনিয়মতান্ত্রিকভাবে উসকে দিলেই কেবল এ রোগের সূত্রপাত হতে পারে।,বাতে শরীরে কী হয়,শরীরের নিজস্ব প্রতিরোধ ব্যবস্থা যখন নিয়ন্ত্রণের বাইরে প্রয়োজনের অতিরিক্ত কাজ করা শুরু করে তখনই এ রোগের সূত্রপাত হয়। এ রোগে ইমিউন সিস্টেম বা প্রতিরোধ ব্যবস্থা নিজের শরীরের অঙ্গ তথা গিরা বা জয়েন্ট এবং গিরার আশপাশের কোষ বা কলাকে আক্রমণ করে। আক্রমণের ফলে গিরা বা জয়েন্টের পাতলা আবরণী বা সাইনোভিয়াল মেমব্রেন বেশি ক্ষতিগ্রস্ত হয়। প্রদাহ জয়েন্টে অতিরিক্ত রস নিঃসরণ করে, ফলে জয়েন্ট ফুলে যায়। ফুলা ও প্রদাহ দুই-ই ব্যথার জন্য দায়ী এবং চলমান প্রদাহ সময়ে অস্থি বা কার্টিলেজ ধ্বংস করে, যা গিরা বা জয়েন্ট বিকলাঙ্গ করতে পারে।,উপসর্গ,* হাত-পায়ের গিরা, হাঁটু, কাঁধ, কনুই ও হিপ জয়েন্টসহ আশপাশে ব্যথা হওয়া। শরীরের ডান ও বাম পাশ সমভাবে আক্রান্ত হয়।,* সকালবেলা বা বিশ্রামের পর গিরা বা জয়েন্ট শক্ত হয়ে থাকে।,* গিরা বা জয়েন্ট ফুলে যাওয়া। বিশেষভাবে হাত-পায়ের গিরা ও হাঁটু।,* সব সময় ক্লান্তি বা অবসাদ ভাব।,* পেশিতে বল কম পাওয়া এবং গিরা শক্ত হয়ে ধরে থাকায় শারীরিক কার্যক্ষমতার অবনতি।,* ব্যথার জন্য রাতে ঘুমাতে না পারা।,শুধু গিরা বা জয়েন্টই কি আক্রান্ত করে,জয়েন্ট ছাড়াও ত্বক, ফুসফুস, হার্ট, রক্ত, স্নায়ুতন্ত্র, চোখ, পরিপাকতন্ত্রসহ অন্য অঙ্গপ্রত্যঙ্গকেও আক্রান্ত করে। তীব্রমাত্রায় ও দীর্ঘস্থায়ী ক্ষেত্রে এ অঙ্গপ্রত্যঙ্গ আক্রান্ত হওয়ার আশঙ্কা বেশি।,রোগ নির্ণয়ের উপায়,প্রথমত দরকার যথোপযুক্ত শারীরিক পরীক্ষা-নিরীক্ষা। কিছু ক্ষেত্রে এ রোগ নির্ণয় বা ডায়াগনোসিস সহজ নয়। তাই রক্ত পরীক্ষা করতে হতে পারে। এ রোগে রক্তের ইএসআর এবং সিআরপি বেশি হয়। প্রায় ৮০ ভাগ রোগীর ক্ষেত্রে রিউমাটয়েড ফ্যাক্টর পজিটিভ বা বেশি পাওয়া যায়। এক্স-রে এ রোগ নির্ণয়ের জন্য আবশ্যিক নয়, তবে এটা যেমন রোগ নির্ণয়ে সহায়তা করে তেমনি কার্টিলেজ বা অস্থিসন্ধির ক্ষতি হয়েছে কি না বা গিরা বিকল হচ্ছে কি না তা নির্ণয় করতেও সাহায্য করে।,চিকিৎসা,এ রোগ সম্পর্কে শিক্ষা, সঠিক ওষুধ প্রয়োগ, ব্যায়াম, পরিমিত বিশ্রাম ও কীভাবে জয়েন্ট বা গিরাকে রক্ষা করা যায় তার শিক্ষাই কেবল দিতে পারে যথার্থ চিকিৎসা ব্যবস্থা। এটি একটি সমন্বিত কার্যক্রম, ঔষধি চিকিৎসার সঙ্গে জড়িত রিউমাটোলজিস্ট বা বাত ব্যথা রোগ বিশেষজ্ঞ, ফিজিওথেরাপিস্ট, রিহেবিলিটেশন বিভাগ এবং কিছু ক্ষেত্রে অপারেশন প্রয়োজন হয়।,শিক্ষার মূল বিষয়,* ব্যথার উপশম কিভাবে করা যায়, তথা গরম ও ঠান্ডা প্যাকের ব্যবহার।,* অশান্তি উপশম, বিবেচনা বোধ ও দৃঢ় প্রত্যয়ী হওয়ার শিক্ষা।,* নিজেকে নিরুদ্বেগ করা বা বিনোদন শিক্ষাসহ গভীর শ্বাস-প্রশ্বাস নেওয়ার শিক্ষা ও বিশেষ ব্যায়াম সম্পর্কে জানা।,ওষুধ বা মেডিকেশন,প্রথম সারির ওষুধ, যেমন- ননস্টেরয়ডাল অ্যান্টিইনফ্লামেটরি মেডিকেশন যা ব্যথা, ফোলা ও গিরার জ্যাম কমাতে সাহায্য করে।,প্রচলিত ওষুধ,* ন্যাপ্রোক্সেন ৫০০ মিলিগ্রাম থেকে ১০০০ মিলিগ্রাম প্রতিদিন।,* ডাইক্লোফেনাক সোডিয়াম ৫০-১০০ মিলিগ্রাম দৈনিক ২/৩ বার।,* ইনডোমেথাসিন ২৫ মিলিগ্রাম দু-তিনবার প্রতিদিন।,* পাইরক্সিক্যাম ১০ থেকে ২০ মিলিগ্রাম প্রতিদিন।,এ ওষুধগুলো জ্বালাপোড়া, বুকজ্বলা, পাতলা পায়খানা বা পায়ে পানি নামার মতো পার্শ্বপ্রতিক্রিয়া করতে পারে। আহারের মাঝে বা আহারের পরপরই খেলে আন্ত্রিক পার্শ্বপ্রতিক্রিয়া কম হয়। তবে কারো এ সমস্যা হলে ডাক্তারের সঙ্গে পরামর্শ করা উচিত। গ্যাস্ট্রিক বা আলসার আছে, এমন রোগীদের বেলায় অতিরিক্ত সাবধানতা অবলম্বন প্রয়োজন। কেননা এ ক্ষেত্রে অন্ত্রে ছিদ্র হতে পারে। এসব ক্ষেত্রে স্বাভাবিকের চেয়ে দ্বিগুণমাত্রায় প্যানটোপ্রাজল ব্যবহার করা যেতে পারে।,বিশ্রাম ও ব্যায়াম,ওষুধের পর বিশ্রাম ও ব্যায়াম জরুরি। বিশ্রাম ফোলা, ব্যথা ও অবসাদ দূর করতে সাহায্য করে। কাজের মাঝে মাঝে বিশ্রাম নিতে হবে। কতটুকু বিশ্রাম প্রয়োজন তা রোগের তীব্রতার সঙ্গে সম্পর্কযুক্ত। কেননা প্রয়োজনাতিরিক্ত বিশ্রাম ভালোর চেয়ে মন্দ করতে পারে। প্রতিদিন নিয়মিত শেখানো বিশেষ ব্যায়াম করা প্রয়োজন, যা পেশি শক্তকরণসহ অস্থিসন্ধি বা জয়েন্টের বিকলাঙ্গতা প্রতিরোধে সাহায্য করে। গরম পানিতে ব্যায়াম বিশেষ উপকারী।,গিরা বা জয়েন্ট রক্ষার উপায়,অসুস্থ গিরার ওপর অযাচিত চাপ গিরার আরও ক্ষতি করে। তাই গিরার ওপর চাপ বা ভর কমাতে হবে। বিশ্রাম বা হাঁটার সময় লাঠি বা ক্র্যাচ ব্যবহার করা যেতে পারে। বর্তমানে গিরা রক্ষার জন্য বিভিন্ন সহায়ক ডিভাইস ব্যবহার করা হয়।,খাদ্য,সুষম খাদ্য খাওয়া জরুরি। কেননা তা শরীর রক্ষা ও অবসাদ দূর করতে সাহায্য করে। যদিও কদাচিৎ কিছু খাদ্যে কোনো কোনো বাত রোগের প্রকোপ বাড়তে পারে, কিন্তু অনেক রোগীর ক্ষেত্রেই বাতের ওপর খাদ্যের কোনো বিরূপ প্রভাব দেখা যায়নি।,"
তেলে কি খুশকি কমে?,"শীতকালে এমনিতেই মাথায় খুশকি বেশি হয়। ধুলাবালি লাগার পর মাথা ঠিকমতো পরিস্কার না করলে খুশকি জমে। ,আবার এই রোগটি বয়ঃসন্ধিকালে বা প্রাপ্তবয়স্কদের হয়। এর ফলে মাথার চামড়া চুলকায় এবং চিরুনী দিয়ে চুলকালে ভাল লাগে এবং চিরুনীর সঙ্গে খুশকিগুলো বেরিয়ে আসতে থাকে। ,এ বিষয়ে বিস্তারিত জানিয়েছেন আল-রাজি হাসপাতালের ত্বক ও যৌনরোগ বিশেষজ্ঞ ডা. দিদারুল আহসান। ,মাথায় যদি যৎসামান্য খুশকি হয় তা সাধারণ ব্যাপার। খুশকি বেশি হলে তাকে সেবোরিক ডার্মাটাইটিস বলে। এক্ষেত্রে খুশকির সাথে মাথা থেকে মরা চামড়া উঠে ও মাথায় প্রদাহ থাকে। ,খুশকিকে সবসময় নির্মূল করা সম্ভব নয়। কিছু খুশকি নিবারক শ্যাম্পু দিয়ে একে দমিয়ে রাখা যায়। দমিয়ে না রাখলে মাথার চুল ঝড়ে যেতে পারে। ,অনেকে মনে করেন খুশকি হলে মাথায় তেল দিতে হবে। এটি সম্পূর্ণ ভুল ধারণা। তেল দেয়ার ফলে মাথায় ছত্রাকের আক্রমণ হয় এবং ক্রমান্বয়ে খুশকি বাড়তে থাকে। ,অনেকেই খুশকি দমাতে খৈল ব্যবহার করেন। খৈল হচ্ছে সরিষা থেকে তেল বানাতে এক ধরনের বর্জ্য পদার্থ। খৈল ব্যবহারে খুশকি মাথার ত্বকে লেগে থাকে। তাই খুশকি দূর হয়েছে বলে মনে হয়। ,যাদের খুশকি হয় তারা মাথা ভেজা রাখবেন না এবং ভেজা অবস্থায় চুল বাঁধবেনও না। চুলের নিচে পানি আটকা পড়ে ত্বক ভেজা থাকে যা খুশকি বাড়াতে সাহায্য করে। ,যাদের খুশকি আছে তাদের চিরুনি অন্য কেউ ব্যবহার করবেন না। কারণ খুশকি জনিত ছত্রাক একজনের মাথা থেকে অন্যের মাথায় চলে যেতে পারে। ,মনে রাখবেন দেহের তেল গ্রন্থিযুক্ত স্থান যেমন- মাথার ত্বক, বুকের মাঝে, কানের পিছনে ও ভিতরে এই সেবোরিক ডার্মাটাইটিসের আক্রমণ হতে পারে। এমনকি ভুরু, নাক, ঠোঁটেও এই রোগের প্রকাশ হতে পারে। চোখের পাতায় খুশকি হলে তাকে ব্লেফাবাইটিস বলে। এতে চোখের পাতা লালচে হয় এবং সাদা আঁশের মতো মরা চামড়া উঠে। ,অনেক সময় এই সমস্যার সঙ্গে বাইরের জীবাণু আক্রমণ করে একজিমার মতো সৃষ্টি করে। এই অঙ্গে আরেকটি সমস্যা প্রায়ই হতে দেখা যায়- তা হচ্ছে সোরিয়াসিস। ,এ সমস্যায় মনে হয় মাথায় বেশি পরিমান খুশকি হয়েছে। সোরিয়াসিসের আইশগুলো শুকনো ও সিলভারি রঙের এবং চুলের সীমানা রেখা বরাবর এই রোগের একটি স্পষ্ট দাগ লক্ষ করা যায়।,চিকিৎসা,খুশকি ও সেবোরিক ডার্মাটাইটিসের চিকিৎসা প্রায় একই রকম। খুশকি নিবারক শ্যাম্পু যেমন- জিঙ্ক পাইরিথিওন, সেলেনিয়াম সালফাইড ও কেটোকোনাজল শ্যাম্পু ব্যবহারে খুশকি দমন করা সম্ভব। তবে যদি বেশি পরিমাণে প্রদাহের লক্ষণ থাকে তবে এর পাশাপাশি কম শক্তিশালী কর্টিসোন লোশন বা জেল ব্যবহার করা যায়।,"
অ্যালার্জি থেকে কি সাইনোসাইটিস হয়? কী চিকিৎসা ,"সাইনোসাইটিস হচ্ছে একটি জটিল স্বাস্থ্যগত সমস্যা। যারা দীর্ঘদিন ধরে অ্যালার্জিতে ভোগেন তারাও এই সমস্যায় ভুগে থাকেন। অ্যালার্জির সঙ্গে সাইনাসের সম্পর্ক আছে কিনা সেটি নিয়ে প্রশ্ন রয়েছে।,এ বিষয়ে বিস্তারিত জানিয়েছেন ঢাকা ন্যাশনাল মেডিকেল কলেজ ও হাসপাতালের বক্ষব্যাধি মেডিসিন বিভাগের সহকারী অধ্যাপক ডা. রফিক আহমেদ। ,নাক ও চোখের চারপাশে হাড়ের ভিতরের বায়ুপূর্ণ কুঠুরিকে সাইনাস বলা হয়। যখন এই সাইনাসগুলোতে প্রদাহ হয়- তখন তাকে বলা হয় সাইনোসাইটিস। আইটিস অর্থ ইনফ্লামেশন। প্রধান সাইনাসগুলো জোড়ায় জোড়ায় থাকে।,সাইনাসে প্রদাহ হলে নাক দিয়ে সর্দি পড়তে পারে মাথা ব্যথা করতে পারে। সাইনাসের মধ্যে পুঁজ জমতে পারে, টিউমার হতে পারে ইত্যাদি। সাইনোসাইটিসকে বিভিন্ন কারণে বিজ্ঞজনেরা রাইনো (নাক) সাইনোসাইটিস বলছেন- যদিও একথার মধ্যে মতভেদ আছে।,যদি কারও সাইনোসাইটিস ১২ সপ্তাহের বেশি সময় কাল সমস্যা করে তখন তাকে ক্রনিক (দীর্ঘমেয়াদি) সাইনোসাইটিস বলা হয়। এই সমস্যা আবাল-বৃদ্ধি-বনিতা সবারই হতে পারে। এই সমস্যায় নাক বন্ধ হয়ে যেতে পারে, মাথা ধরা, মাথা ব্যথা করতে পারে। সাধারণত ভাইরাস এবং ব্যাকটেরিয়াজনিত কারণে সাইনাসজনিত সমস্যা হয়ে থাকে।,ফাংগাস, অ্যালার্জিজনিত কারণেও সাইনোসাইটিস সৃষ্টি হয়। রিস্ক ফ্যাক্টরের সংখ্যা এক বা একাধিক। যার মধ্যে অন্যতম নাকের হাড় বাঁকা, অ্যালার্জিক রাইনাইটিস, পলিপাস, অ্যাজমা, এসপিরিন জাতীয় ওষুধ। প্রকৃতি থেকে ডাস্ট অর্থাৎ ধুলাবালি, কলকারখানার ধোঁয়া, সুগন্ধি, ঝাঁঝাল গন্ধ, মরিচের গুঁড়া, ধূমপান, দন্ত রোগসহ আরও অনেক কারণের জন্য রাইনোসাইনোসাইটিস হতে পারে। গ্যাস্ট্র এসোফেজিয়াল রিফ্লাক্স, পোস্ট নেজাল ড্রিপসিন্ড্রম ইত্যাদি কারণও জড়িত থাকতে পারে।,উপসর্গ 
নাক বন্ধ থাকা, নাক দিয়ে সর্দি ঝরা, নাকের মধ্যে শুলশুল করা, চুলকানো, চোখ চুলকানো চোখ দিয়ে পানি পড়া, মাথা ধরা, ব্যথা করা, নাকের গন্ধ-বাসনার অনুভূতি লোপ পেতে পারে। গলার প্রদাহ, শ্বাস-প্রশ্বাসে দুর্গন্ধ হতে পারে। অ্যাজমার রোগীদের ক্ষেত্রে সমস্যা আরও বৃদ্ধি পেতে পারে। চোখ ঝাপসা হয়ে যাওয়া, খাদ্যের স্বাদ পাওয়া যায় না, সর্বোপরি জ্বরও হতে পারে।,আহারে অরুচি আসতে পারে, দাঁত ব্যথা করতে পারে। নাক-কান-গলা এদের মধ্যে একটির সঙ্গে অন্যটির সংযোগ রয়েছে। স্বাভাবিকভাবে যা বিচ্ছিন্ন হয়ে যেতে পারে।,নাকের এক্স-রে করলে প্যারান্যাজাল সাইনাসের সমস্যা, নাকের হাড় বাঁকা বোঝা যায়।,রক্তের রুটিন পরীক্ষা, অ্যালার্জির পরীক্ষা করা ইত্যাদি করে রোগ নির্ণয় করা যায়। বুকের এক্স-রে সব ধরনের রোগীদের জন্য বাধ্যতামূলক। প্রস্রাবের রুটিন পরীক্ষা, এছাড়া বয়স ৪০ পার হলে রক্তের সুগার এবং ইসিজি করা হয়।,একজন চিকিৎসক সাধারণত এই পরীক্ষাগুলো করে বুঝতে পারেন-ব্যাকটেরিয়া, ভাইরাস, ফাংগাসজনিত কারণে নাকি অন্য কোন অ্যালার্জিজনিত কারণে সাইনোরাইনাইটিস হয়েছে।,যার অ্যালার্জিজনিত কারণে রাইনাইটিস হয়-তার যে কেবল মাত্র একটি অ্যালার্জেনের জন্য সমস্যা হবে তা নয়। একই ব্যক্তির একাধিক অ্যালার্জেন-অ্যালার্জিক রাইনাইটিস করে যাকে বলা হয় মিশ্র প্রকৃতির অ্যালার্জিক রাইনাইটিস।,এ যাবৎ কাল ৫৬টি অ্যালার্জেন শনাক্ত করা সম্ভব হয়েছে যার মধ্যে ২৫ প্রকার খাদ্য রয়েছে।,চিকিৎসা,এক কোর্স এন্টিবায়োটিক, এন্টিহিস্টামিন প্রয়োজনে মন্টিলুকাস্ট, কিটোটিফেন, অক্সি বা জাইল মেটাজলিন নাকের ড্রপ ইত্যাদি ব্যবহার করা হয়। ক্ষেত্র বিশেষে বিশেষ করে যাদের নাক বন্ধ থাকে- তাদের ক্ষেত্রে কর্টিকোস্টেরয়েড নাকের স্প্রে পর্যন্ত দিতে হয়। যেহেতু অ্যালার্জির জন্য একাধিক ফ্যাক্টর থাকে কাজেই ওষুধও একাধিক ব্যবহারের প্রয়োজন হয়। ২ সপ্তাহের বেশি এন্টিহিস্টামিন ব্যবহারেও যদি ভালো ফল না পাওয়া যায় সে ক্ষেত্রে ওষুধের গ্রুপ বদল করতে হয়। মেনথল ভ্যাপার সকাল-বিকাল ব্যবহারের প্রয়োজন হতে পারে। তারপরও যদি কাক্সিক্ষত ফল না পাওয়া যায়, নাক-কান-গলা বিশেষজ্ঞগণ অ্যান্ট্রাল ওয়াশ পর্যন্ত করেন। সেটিও একাধিকবার প্রয়োজন হতে পারে।,অ্যালার্জিজনিত সমস্যায় রোগীরা মেডিসিন, নাক-কান, গলা এবং বক্ষব্যাধি বিশেষজ্ঞগনের চিকিৎসা নেন। তবে সবার আগে একজন রেজিস্ট্রার ফিজিশিয়ানের নিকট যাবেন। তিনি রক্তের রুটিন পরীক্ষা, অ্যালার্জির পরীক্ষা, বুকের এক্স-রে, এবং সাইনাসের এক্স-রে করে রোগী কোন ধরণের বিশেষজ্ঞ চিকিৎসকের নিকট গেলে উপকৃত হবেন-তিনি তার নিকট পাঠাবেন।,যারা দীর্ঘমেয়াদী রাইনোসাইনোসাইটিসে আক্রান্ত তাদের জীবন যাত্রার মানে কিছু পরিবর্তন আনতে হবে। যেমন-ঠান্ডা খাওয়া, ঠান্ডা লাগানো নিষেধ। রাস্তাঘাটে চলাফেরার সময় এমনকি কর্ম ক্ষেত্রে যদি ধুলাবালির প্রকোপ থাকে, সে ক্ষেত্রে সাধারণ মাস্ক নয়, সার্জিক্যাল মাস্ক ব্যবহার করবেন। বাড়িতে লোমশ গৃহপালিত জীব-জন্তু পোষা যাবে না। যথা- গরু, ছাগল, ভেড়া, কুকুর, বিড়াল, খরগোশ, হরিণ, মহিষ ইত্যাদি। সর্বক্ষেত্রে সূতির কাপড় ব্যবহার করতে হবে। কার্পেট ব্যবহার করা যাবে না। কেরোসিন বা লাকড়ির চুলা ব্যবহার করা যাবে না।,স্বাস্থ্য ভাল রাখার জন্য সঠিক পরিমাণে সুষম ও পুষ্টিকর খাদ্যগ্রহণ করা। বিশুদ্ধ বায়ু সেবন এবং বিশুদ্ধ পানি পান করতে হবে। ধুমপান করা যাবে না।। এমনকি উক্ত বাড়িতে ধুমপায়ী বাস করলেও পরোক্ষভাবে রোগীর সমস্যা থাকবে। সব সময় পরিষ্কার-পরিচ্ছন্ন পরিবেশ বজায় রাখতে হবে। প্রতিদিন নিয়মিত ও প্রয়োজনমতো ব্যায়াম, খেলাধুলা, কায়িক পরিশ্রম করা স্বাস্থ্যের জন্য খুবই উপকারী।,যে কোনো স্বাস্থ্য সমস্যায় চিকিৎসকের পরামর্শ ব্যতিরেকে ওষুধ সেবন করা উচিত নয়। স্বাস্থ্যই সকল সুখের মূল। অসুস্থ হলে সুখ চলে যায়। সুখ না থাকলে মন মর্জিও ভালো থাকে না। যে কোন অসুস্থতাই মনে করে দেয় সুস্থ থাকা কতটা জরুরি। তারপরও যদি সাইনোসাইটিস থেকে মুক্তি না মেলে তখন অপারেশন পর্যন্ত করার প্রয়োজন হয়।,টেলিস্কোপ ছাড়া সাইনাসের অভ্যন্তরে অবলোকন করা বা কোনো রকম অপারেশন করা সম্ভব নয়। সাইনাস নাকের মধ্য দিয়ে প্রবাহিত হয়। এন্ডোস্কোপিক সাইনাস সার্জারির মাধ্যমে ৯০% এরও বেশি সাইনাসজনিত সমস্যা নিরাময় করা সম্ভব। উন্নত বিশ্বে ক্রনিক সাইনোসাইটিস ও নাকের পলিপের একমাত্র চিকিৎসা এন্ডোস্কোপিক সার্জারি করা। বাংলাদেশে এ চিকিৎসা শুরু হয়েছে- তবে সার্জনদের দক্ষতা ও অভিজ্ঞতা প্রয়োজন।
 ,"
দীর্ঘ দিনের এলার্জি থেকে কি নাকে পলিপ হয়? কী চিকিৎসা,"নাকের রোগগুলো মধ্যে পলিপের জটিলতা বেশি। যাদের পলিপ আছে তাদের শ্বাসকষ্টসহ নানা উপসর্গ থাকে। মাথা ধরা থাকে, ব্যথাও হয় মাঝে মধ্যে। সামান্য শর্দি-কাশিতে প্রচন্ড ভোগান্তির শিকার হতে হয় তাদের।,নাকের আশপাশে কিছু প্রকোষ্ঠ (সাইনাস) আছে। চোখের ঠিক নিচে যে উঁচু হাড়টি আছে তার ভেতরে থাকে ম্যাক্সিলারি সাইনাস, নাক আর চোখের মাঝখানে যে ক্ষুদ্র স্থান সেখানে থাকে বেশ কয়েকটি ইথময়েড সাইনাস। কপালের সম্মুখভাগে থাকে ফ্রন্টাল সাইনাস। চোখের পেছন দিকে থাকে স্ফেনয়েড সাইনাস। এ সাইনাসগুলোর আবরণী অনেক সময় ফুলতে ফুলতে আঙ্গুরের থোকার মতো আকার ধারণ করে। একেই আমরা ডাক্তারি পরিভাষায় পলিপ বলে থাকি।,সাধারণত ইথময়েড সাইনাস থেকে পলিপ তৈরি হয়। কখনও কখনও ম্যাক্সিলারি সাইনাস থেকেও পলিপ তৈরি হতে পারে। নাকের মধ্যে ফাংগাস ইনফেকশন আমরা অনেক সময় দেখে থাকি।,নাকের ফাংগাল (ছত্রাক) ইনফেকশন থেকে নাকের উভয় দিকে এবং এ ক্ষেত্রে একাধিক সাইনাস পলিপ দ্বারা আক্রান্ত হতে পারে। এ পলিপগুলো প্রাথমিক পর্যায়ে সাইনাসের ভেতর থাকে।,এক সময় এটা বাড়তে বাড়তে সাইনাস থেকে নাকের ভেতরে চলে আসে এবং তখন আমরা খালি চোখে নাকের ভেতরে পলিপ দেখতে পাই। এগুলো দেখতে অনেক সময় সাদা আঙ্গুরের থোকার মতো থাকে।,এ বিষয়ে বিস্তারিত জানিয়েছেন ইমপালস হাসপাতালের নাক কান গলা রোগ বিশেষজ্ঞ ও সার্জন অধ্যাপক ডা. জাহীর আল-আমিন। ,নাকের পলিপের কারণ নিয়ে এখনও গবেষণা চলছে। সাধারণভাবে বলা যায় নাকের এলার্জি এর অন্যতম কারণ। এ এলার্জি নাকের ভেতরে ধুলাবালি বা ধোঁয়ার এলার্জি থেকে হতে পারে।,অনেকে মনে করেন, নাকের ভেতরে ক্রনিক ইনফেকশনও এ এলার্জির কারণ হতে পারে। নাকের ভেতরে ফাংগাল ইনফেকশনে এলার্জি থেকে কিছু কিছু রোগীর উভয় নাকে এবং অনেক সাইনাসজুড়ে পলিপ তৈরি হয়।,নাকের ভেতরে রক্তনালির অসাঞ্জস্যতা বা অস্থিরতা থেকেও অনেক সময় পলিপ তৈরি হয় বলে অনেকে মনে করেন। 
উল্লেখ্য, নাকের এলার্জি যেটাকে আমরা এলার্জিক রাইনাইটিস বলি, গলার এলার্জি যেটাকে আমরা এলার্জিক ফ্যারিনজাইটিস এবং ফুসফুসের এলার্জি যেটাকে আমরা অ্যাজমা বা হাঁপানি বলে থাকি। এর একটা আরেকটার সঙ্গে সম্পৃক্ত। যাদের নাকের এলার্জি আছে তাদের শতকরা ১৭ থেকে ১৯ ভাগ রোগীর ক্ষেত্রে হাঁপানিও আছে।,যাদের হাঁপানি আছে তাদের ৫৫ থেকে ৭০ ভাগ রোগীর ক্ষেত্রে নাকের এলার্জিও থাকে। বিশেষভাবে বলা উচিত, নাকের এলার্জি ও ফুসফুসের এলার্জির (হাঁপানি) একটির প্রভাব আরেকটির ওপর পড়ে। নাকের এলার্জি ঠিকমতো কন্ট্রোল না করলে অনেক সময় হাঁপানি বেড়ে যেতে পারে বা হাঁপানির চিকিৎসা করা দুরূহ হতে পারে। সে রকম ফুসফুসের এলার্জি বা হাঁপানি ঠিকমতো চিকিৎসা করা না হলে এর বিরূপ প্রতিক্রিয়া নাকের ওপর পড়ে।,চিকিৎসা,এ ধরনের সব রোগীর জন্য প্রাথমিক চিকিৎসা হল ধুলাবালি, ধোঁয়া ও ঠাণ্ডা এড়িয়ে চলা। প্রাথমিক পর্যায়ে রোগ ধরা পড়লে নাকে স্টেরয়েড জাতীয় স্প্রে ব্যবহার করলে এটা চলে যেতে পারে।,পলিপ যদি নাককে সম্পূর্ণ অথবা আংশিকরূপে বন্ধ করে দেয় তাহলে সাধারণত ওষুধে কাজ হতে চায় না। এরকম ক্ষেত্রে অপারেশনের মাধ্যমে পলিপ ফেলে দেয়া ছাড়া বিকল্প কোনো পথ নেই। নাকের পলিপের কয়েক ধরনের অপারেশন হতে পারে। আমরা অবশ করে পলিপ বের করে নিয়ে আসতে পারি। এতে নাকের ভেতরের অংশটুকু সাধারণত কিছুটা দূর করা সম্ভব।,অজ্ঞান করে আরও ভালোভাবে আমরা পলিপগুলো ফেলতে পারি। এতেও সাইনাসের ভেতরে যে ঝিল্লি থেকে পলিপগুলো তৈরি হয় সেটা সম্পূর্ণভাবে দূর করা সম্ভব নয়। আধুনিক এ যুগে পলিপের সর্বশেষ এবং সর্বাধুনিক চিকিৎসা হল এন্ডোস্কোপের মাধ্যমে পলিপগুলো শিকড় থেকে অর্থাৎ সাইনাসের যে ঝিল্লি থেকে পলিপ উৎপত্তি হয় সেখান থেকে সম্পূর্ণরূপে ফেলে দেয়া। এন্ডোস্কোপ ব্যবহার করে আমরা অতি সূক্ষ্মভাবে পলিপের উৎপত্তিস্থল থেকে পলিপকে ফেলে দিতে পারি এবং যে কোনো সাইনাস নাক থেকে যত দূরেই হোক না কেন তার ভেতরে সূক্ষ্মভাবে প্রবেশ করে পলিপটাকে সম্পূর্ণভাবে বের করে ফেলা সম্ভব।,আধুনিক চিকিৎসা ব্যবস্থায় এন্ডোস্কোপের সাহায্যে পলিপ ফেলে দেয়া ছাড়া বিকল্প কোনো অপারেশন নেই। পলিপগুলো তাদের উৎপত্তিস্থল থেকে সম্পূর্ণভাবে ফেলে দিলে সাধারণত নতুন করে পলিপ হয় না। পুরনো পদ্ধতিতে পলিপের অপারেশন করা হলে পলিপের কিছুটা অংশ সাইনাসের ভেতরে থেকে যেত এবং তা থেকে পলিপ আবার নতুন করে খুব তাড়াতাড়ি গজিয়ে যেত। যেহেতু পলিপ সম্পূর্ণরূপে দূরীভূত হয় না, সেহেতু পলিপ উদ্ভূত সমস্যাগুলো বেশিরভাগ ক্ষেত্রেই খুব একটা দূরীভূত হতো না।,সাধারণত পলিপ ছাড়াও নাকের ভেতর কিছু মারাত্মক ইনফেকশন, টিউমার, ক্যান্সার এবং অন্যান্য কিছু জটিল সমস্যা আপাতদৃষ্টিতে পলিপ আকারে প্রকাশ পেতে পারে। যদি মেডিকেল চিকিৎসাতে এ পলিপ বা পলিপের উপসর্গ সম্পূর্ণরূপে দূর না হয় তবে এ পলিপ থেকে বায়োপসি নিয়ে দেখা উচিত, সেটা আসলে পলিপ নাকি অন্য কোনো সমস্যা।,"
ভ্রমণে যাওয়ার প্রস্তুতি,"ভ্রমণ করতে ভালো লাগে না এমন মানুষ খুঁজে পাওয়া খুব কঠিন। দেশ থেকে বিদেশে ঘুরে বেড়ানো, পৃথিবীর নিখুঁত বৈচিত্র্যময় সৌন্দর্য অবলোকন করতে সবাই চায়। একঘেয়েমি জীবন থেকে স্বস্তির নিশ্বাস ফেলতে ভ্রমণ অনেক বড় ভূমিকা পালন করে। তবে ভ্রমণে যাওয়ার আগে সবচেয়ে বেশি যেটা জরুরি সেটা হলো প্রস্তুতি। ভ্রমণ তখনই আনন্দের হবে, যখন আপনার প্রস্তুতি থাকবে সুন্দর ও গোছানো। প্রতিটি কাজের পেছনেই সঠিক পরিকল্পনা থাকা উচিত। ভ্রমণের ক্ষেত্রেও ঠিক তাই। ভ্রমণের উদ্দেশ্যে বের হওয়ার কমপক্ষে দুদিন আগে প্রস্তুতি নিয়ে নিবেন। দূরে কোথাও ভ্রমণের ক্ষেত্রে এক সপ্তাহ আগে প্রস্তুতি নিতে পারেন। শারীরিক ও মানসিক প্রস্তুতি ভ্রমণের জন্য জরুরি। ভ্রমণে যাওয়ার আগে যেসব প্রস্তুতি নিতে হবে সেসব তুলে ধরা হলো।,যেভাবে ব্যাগ গুছাবেন,কোথায় যাচ্ছেন এবং কতদিন থাকবেন তার ওপর নির্ভর করে আপনার ব্যাগে কী কী নেবেন। তবে ব্যাগের ওজন সমসময় চেষ্টা করবেন হালকা রাখার। একটা ভারী ব্যাগ আপনার ভ্রমণ আনন্দ মাটি করে দিতে পারে। ভ্রমণের আগে ব্যাগ গোছানোর সময় মন দিয়ে দেখুন কী কী জিনিসপত্র আপনার লাগবে। মনে রাখবেন ছোট ছোট অনেকগুলো ব্যাগ না নিয়ে চেষ্টা করবেন একটি ব্যাগেই সব নিতে। এতে আপনার গুরুত্বপূর্ণ জিনিসপত্রগুলো হারানোর ঝুঁকি অনেক কম থাকে।,ভ্রমণে যেসব পোশাক নিবেন,আপনার ভ্রমণের লোকেশন কোথায় সেটার ওপর নির্ভর করবে আপনার পোশাক বাছাই করা। কারণ যে স্থানে ভ্রমণ করার জন্য যাবেন সেখানকার আবহাওয়া কেমন সেটাও জানতে হবে। আবহাওয়া অনুযায়ী সঠিক পোশাক নির্বাচন করা খুব জরুরি। এতে আপনার ভ্রমণ হবে আরামদায়ক। শীতের সময় ভ্রমণের ক্ষেত্রে তাপনিরোধক কাপড়ের তৈরি জামা পরিধান করতে হবে। ভ্রমণে জামার রং একটি গুরুত্বপূর্ণ বিষয়। উজ্জ্বল রঙের পোশাকে ছবি সুন্দর হয়। উজ্জ্বল রঙে মনও ফুরফুরে থাকে। এ ছাড়াও রাতে ঘুমানোর পোশাক, মোজা, মাফলার ইত্যাদি লাগেজের একপাশে রাখবেন। রাতের জন্য হালকা ও আরামদায়ক পোশাক নেওয়ার চেষ্টা করবেন। বিশেষ করে যেখানে যাচ্ছেন সেখানকার আবহাওয়া অনুযায়ী হলে বেশ ভালো। মোজা, মাফলার ইত্যাদি যে কদিন থাকবেন সেই হিসাবে নেবেন।,যেসব জিনিস নিতে ভুলবেন না,ব্রাশ, পেস্ট, শ্যাম্পু, চিরুনি, ক্রিম/লোশন, লিপজেল, সানগ্লাস, ছোট আয়না, স্কার্ফ, চিরুনি, লাইট, ক্যাপ/হ্যাট, রুমাল, ওয়েট টিস্যু ইত্যাদি জিনিস একটা আলাদা ছোট ব্যাগে নিয়ে নিন। পুরুষরা যারা নিয়মিত সেভ করেন তারা রেজর-ফোম, এসব নিতে ভুলবেন না। নারীরা মেকআপ কিট বা অন্যান্য প্রয়োজনীয় জিনিস এ ব্যাগেই নিতে পারেন। আপনার স্যান্ডেল-জুতাও পলিথিন বা কাগজে মুড়িয়ে লাগেজের একপাশে রাখতে পারেন। আপনার ভ্রমণ যদি দেশের ভেতর হয় তাহলে অবশ্যই ব্যাগে একটা ছাতা রাখবেন। তাই ব্যাগে ছাতা রাখাটা হবে বুদ্ধিমানের কাজ।,বেড়াতে গিয়ে স্মৃতি ধরে রাখতে কে না চায়? তাই ক্যামেরা সঙ্গে রাখতে পারেন। তা ছাড়া মোবাইলেও আজকাল ভালো ছবি ওঠে। তাই মোবাইলের স্পেস খালি রাখবেন ভ্রমণে যাওয়ার আগে। সে ক্ষেত্রে চার্জার, মেমোরি কার্ড, ব্যাটারি ব্যাগে ঢুকাতে ভুলবেন না। আর মোবাইল চার্জারের পাশাপাশি একটি পাওয়ার ব্যাংকও সঙ্গে রাখুন। ল্যাপটপ নিলে অবশ্যই মনে করে তার চার্জারটি ব্যাগে রাখতে ভুল করবেন না। সবচেয়ে ভালো হয়, সব চার্জার এবং গ্যাজেট একটা ব্যাগে রাখলে। তাহলে প্রয়োজনের সময় সহজে খুঁজে পাবেন। বেশ কয়েকজন মিলে বন্ধুরা যখন ভ্রমণে যাই দেশে হোক আর বিদেশেই হোক সবাই মিলে মোবাইল, ক্যামেরা চার্জ দিতে গেলে বিপাকে পড়তে হয়। যথেষ্ট সংখ্যক চার্জিং পয়েন্ট না থাকায় এ সমস্যায় অনেকেই পড়েন। এজন্য একটা ছোট মাল্টিপ্লাগ সঙ্গে থ্রি-পিন থেকে টু-পিন কনভার্টার ব্যাগে রাখা ভালো।,সেইসঙ্গে হালকা শুকনো খাবার, পানি ও আপনার প্রয়োজনীয় ওষুধ রাখা অত্যন্ত জরুরি। এ ছাড়াও যে কোনো ধরনের ঘটনা কিংবা বিব্রতকর পরিস্থিতি এড়িয়ে যেতে অবশ্যই নিজের সঙ্গে জাতীয় পরিচয়পত্র, পাসপোর্ট কিংবা আপনার প্রতিষ্ঠানের আইডি কার্ড রাখুন।,ভ্রমণের হিসাব-নিকাশ,টাকা-পয়সা ছাড়া তো ভ্রমণের কথা চিন্তাই করা যায় না। ভ্রমণে যাওয়ার আগে ভ্রমণের হিসাব-নিকাশ করে ফেলা ভালো। কত টাকা খরচ করবেন সে অনুযায়ী বাজেট পরিকল্পনা করতে হবে। যে দেশ বা স্থানে যাবেন সে অনুযায়ী কিছু পরিমাণ নগদ টাকা অবশ্যই সঙ্গে রাখবেন। সেখানে এটিএম কার্ডের ব্যবহার আছে কিনা কিংবা বুথ পাওয়া যাবে কিনা সে ব্যাপারে আগেই জেনে নিন। এ ছাড়া বিকাশ কিংবা মোবাইলে লেনদেন করা যায় এমন কোনো অ্যাকাউন্ট থাকলে ভ্রমণে কাজে আসবে। অবশ্যই মোবাইলে পর্যাপ্ত পরিমাণ ব্যালান্স রাখবেন।,ভ্রমণসঙ্গী যদি শিশু হয়,আপনার ভ্রমণসঙ্গী হিসাবে আপনার শিশুড়-সন্তান থাকতেই পারে। সে ক্ষেত্রে অবশ্যই তার বিশেষ খেয়াল রাখতে হবে। তার খাবার থেকে শুরু করে প্রয়োজনীয় সব ভ্রমণ অনুষঙ্গ গুছিয়ে নিতে হবে সবার আগে। কারণ বেড়াতে গিয়ে শিশুর যদি কোনো সমস্যা হয়, তাহলে বেড়াতে যাওয়াটাও তখন নিরানন্দের হয়ে যায়। তাই আপনার ছোট্ট ভ্রমণসঙ্গীর জন্য চাই বাড়তি সতর্কতা।,ক্লান্তি দূর করতে যা করবেন,ভ্রমণে যাওয়ার আগে অনেক সময় বাস-ট্রেন কিংবা প্লেনের জার্নি বোরিং লাগে। অনেকেই এ সময়টুকু উপভোগ করতে পারেন না। এ সময়টুকু উপভোগ করতে আপনি সঙ্গে দু-একটা বই নিন। অবশ্যই সেটা আপনার প্রিয় লেখক এবং পছন্দের বই হলে ভালো হয়। প্লেন, বাস বা ট্রেনে বসে পড়তে পারবেন। এ ছাড়া আপনি যদি লিখতে ভালোবাসেন তাহলে খাতা-কলম নিতে পারেন সঙ্গে। হঠাৎ কোনো জরুরি তথ্য পেলে নোট করা যাবে তাতে। তা ছাড়া বলা তো যায় না, কোনো সুন্দর স্থান দেখে আপনার ভেতর কবিতাও চলে আসতে পারে। ভ্রমণে যাবার আগে অবশ্যই আপনার পছন্দসই গান নিয়ে নেবেন। গানে গানে পথ চললে ভ্রমণ আরও উপভোগ্য হবে।,যেসব বিষয়ে সতর্ক থাকবেন,যানবাহন থেকে নামার সময় কোনো মালপত্র ফেলে গেলেন কি না সেদিকে খেয়াল রাখবেন। নামার সময় তাড়াহুড়া করা যাবে না। মানি ব্যাগ, ক্রেডিট কার্ড সাবধানে রাখবেন। সব টাকা মানিব্যাগে না রেখে কিছু টাকা অন্য কোনো জায়গা কিংবা আপনার ভ্রমণসঙ্গীর কাছে রাখবেন। একটি কার্ডে আপনার ঠিকানা লিখে রাখবেন। ব্যাগ হারিয়ে গেলে কেউ পেয়ে থাকলে ফেরত পাওয়ার সম্ভাবনা থাকবে। খোলামেলা অ-স্বাস্থ্যকর পরিবেশে খাবার খাওয়া যাবে না। পরিমিত খাবার এবং পর্যাপ্ত পানি পান করুন। সন্ধ্যার পর অথবা বেশি রাত পর্যন্ত হোটেলের বাইরে অবস্থান করবেন না। বিশেষ করে পরিবার নিয়ে ভ্রমণ করতে গেলে। অবশ্যই শিশুদের দিকে লক্ষ্য রাখুন। ভ্রমণের সময় অপরিচিত লোকদের ব্যাপারে সর্বোচ্চ সতর্ক থাকুন।,"
যেসব লক্ষণে বুঝবেন বৃহদন্ত্রের ক্যানসার ,"মানবদেহের সবচেয়ে জটিল রোগগুলোর মধ্যে বৃহদন্ত্রের ক্যানসার একটি। সঠিক সময়ে রোগ নির্ণয় করে চিকিৎসা না দেওয়া গেলে মারাত্মক স্বাস্থ্যঝুঁকি দেখা দেয়। ,মলাশয়ের ক্যানসার সাধারণত পায়ুপথে রক্তক্ষরণ এবং মলত্যাগের অভ্যাসের পরিবর্তনের মধ্য দিয়ে শুরু হয়। মলত্যাগের বেগ এলে রোগী তড়িঘড়ি করে টয়লেটে যায় এবং শ্লেষ্মাযুক্ত রক্ত মলদ্বার দিয়ে বেরিয়ে আসে। ,এ বিষয়ে বিস্তারিত জানিয়েছেন দ্য রয়্যাল লন্ডন হাসপাতালের ল্যাপারোস্কপিক কলোরেক্টাল ও জেনারেল সার্জন অধ্যাপক ডা. রকিবুল আনোয়ার। ,প্রথম দিকে যেহেতু উপসর্গ তত মারাত্মক নয়, রোগী নিজ থেকেই অনেক সময় চিন্তা করে যে হয়তোবা আমাশয় আক্রান্ত হয়েছে অথবা তার পাইলস হতে রক্তক্ষরণ হচ্ছে। আমাদের দেশে পাইলস অথবা পেট খারাপ বা আমাশয় আক্রান্ত হওয়া বেশ সাধারণ ব্যাপার। ,ভেজাল, নষ্ট হওয়া খাবার-দাবারে অথবা রেস্তোরাঁয় খেয়ে পেট খারাপ বা মলত্যাগের অভ্যাসের পরিবর্তনকে সহজভাবে গ্রহণ করা আমাদের রোগীদের জন্য স্বাভাবিক। সে কারণে পায়ুপথে রক্তক্ষরণ, মলত্যাগের অভ্যাসের পরিবর্তন, কোষ্ঠকাঠিন্য অথবা পাতলা পায়খানা উপসর্গগুলো যে ক্যানসারেরও উপসর্গ সেটি অনুধাবন করতে রোগীর অনেক দেরি হয়ে যেতে পারে, যদিও এর মাঝে ক্যানসারটি বড় হয়ে মলাশয়/বৃহদন্ত্রের অকুস্থলের চারপাশে এবং পরবর্তী সময়ে ফুসফুস ও যকৃতে ছড়িয়ে যায়। ,এ সময় পেটে ব্যথা হয়, মল আটকে গিয়ে কোষ্ঠকাঠিন্য ও পেট ফুলে ওঠে। অপারেশন ছাড়া রোগ মুক্তির জন্য রোগী হাতুড়ে ডাক্তারসহ বিভিন্ন পদ্ধতিতে চিকিৎসার শরণাপন্ন হয়ে প্রকৃত চিকিৎসার মাধ্যমে সম্পূর্ণরূপে ভালো হয়ে যাওয়ার সুযোগ হারান। ক্যানসার মলাশয় এবং মলদ্বারের পাশের স্নায়ু ও মাংসপেশিতে ছড়িয়ে পায়ুপথে প্রচণ্ড ব্যথার জন্ম দেয়।,রেক্টাম বা মলাশয় এবং কোলন অথবা বৃহদন্ত্রের ক্যানসারের জন্য ল্যাপারোস্কপি পদ্ধতিতে অপারেশনের সুযোগ সৃষ্টি হওয়ায় বেশিরভাগ ক্ষেত্রে পেট না কেটে ও মলদ্বার অপসারণ না করে ক্যানসারটি সম্পূর্ণরূপে ব্যবচ্ছেদ করে আরোগ্য লাভ করা সম্ভব হয়। আগের দিনে সচরাচর পায়ুপথ বা মলদ্বার ফেলে দিয়ে পেটের ডান বা বাঁয়ের যে কোনো একপাশে কৃত্রিম মলদ্বার বানিয়ে সেখানে ব্যাগ লাগিয়ে দেওয়া হতো। ,মল ওই ব্যাগে জমা হতো এবং রোগীকে সময়মতো মাঝে মাঝে ব্যাগ পরিষ্কার করে নিতে হতো। এ স্থায়ী ব্যাগ লাগানো অনেক রোগীর কাছে অগ্রহণযোগ্য, সামাজিকভাবে অমর্যাদাপূর্ণ, অরুচিসম্মত হিসেবে গণ্য করে এবং সে পরিপ্রেক্ষিতে যেভাবেই হোক রোগী স্থায়ী ব্যাগ পরিহার করার চেষ্টা করে। মলাশয় অথবা মলদ্বারের সাধারণ অসুখ যেগুলো ক্যানসারের মতো মারাত্মক নয় যেমন- ফিশার, পাইলস ইত্যাদির উপসর্গ এবং ক্যানসারের উপসর্গ একই রকম হতে পারে। রোগীর ইতিহাস, শারীরিক পরীক্ষা এবং কলনোস্কপি ও বায়োপসি করে রোগ নির্ণয়ের পর সিটি এবং এমআরআই দ্বারা স্টেজিং করার পরই চিকিৎসা প্রণালি নির্ধারণ করে চিকিৎসা শুরু করা হয়।,আগে প্রচলিত অথবা অত্যাধুনিক অপারেশনই মলাশয় এবং বৃহদন্ত্রের ক্যানসারের চিকিৎসার মুখ্য পদ্ধতি। আধুনিক পদ্ধতিতে ল্যাপারোস্কপি বা রোবটের মাধ্যমে অপারেশন করে আশপাশের গ্লান্ড যেখানে ক্যানসার ছড়ানোর আশঙ্কা থাকে, সেই গ্লান্ডসহ ক্যানসারটিকে সম্পূর্ণ অপসারণ করা। ,প্রায় নব্বই ভাগেরও বেশি ক্ষেত্রে পেট না কেটে ও মলদ্বার অপসারণ না করে ক্যানসারটি সম্পূর্ণরূপে বাদ দেওয়া সম্ভব হয়। অস্ত্রোপচারের আগে অথবা পরে কেমোথেরাপি অথবা/ রেডিওথেরাপির প্রয়োজন আছে কিংবা নেই সেটি নির্ভর করে ক্যানসার স্টেজিংয়ের ওপর। ল্যাপারোস্কপির মাধ্যমে অপারেশনের পর মলদ্বার অক্ষত থাকে, রোগী দ্রুত সুস্থ হয়ে ওঠে, ক্যানসার থেকে আরোগ্য পাওয়ার সম্ভাবনা বৃদ্ধি পায় এবং দ্রুত স্বাভাবিক কাজকর্ম ফিরে যেতে পারে।
 ,"
স্বাস্থ্যসম্মত উপায়ে ওজন কমানোর উপায়  ,"ওজন নিয়ে দুশ্চিন্তায় ভুগছেন? স্বাস্থ্যকর জীবন যাপন এবং খাদ্যাভ্যাসে ওজন ঠিক থাকে। যারা জাঙ্কফুডে অভ্যস্ত তাদের ওজন বেশি হয়ে থাকে। ,ক্যালরি হচ্ছে ওজন পরিমাপের উপায়। যদি ওজন কমাতে হয় তবে প্রতিদিন যে পরিমাণ ক্যালরি খরচ হয় তার থেকে কম পরিমাণ ক্যালরি সমপরিমাণ খাবার খেতে হবে অর্থাৎ কম ক্যালরি খেতে হবে বা কম ক্যালরিযুক্ত খাবার পরিমাণমতো খাওয়া যাবে।,সে ক্ষেত্রে কোন কোন খাবারে ক্যালরি কম থাকে তা জানতে হবে ও সে অনুযায়ী কম ক্যালরিযুক্ত খাবার খেতে হবে। না খেয়ে বা খুব কম খেয়ে ওজন কমাতে গেলে দেখা যায় কিছু দিন বা কয়েকদিন পরই প্রচণ্ড ক্ষুধার কারণে এই পদ্ধতি বাদ দেয় ও আগের অবস্থায় ফিরে আসে, তাই ওজন কমাতে কিছু টেকসই ও কার্যকর পদ্ধতি অবলম্বন করতে হবে যা নিম্নরূপ-,এ বিষয়ে বিস্তারিত জানিয়েছেন মেডিনোভা মেডিকেলের অধ্যাপক মেডিসিন ও হৃদরোগ বিশেষজ্ঞ ডা. মো. তৌফিকুর রহমান ফারুক। ,প্রোটিন জাতীয় খাবারে ক্যালরি কম,খাবারে প্রোটিন জাতীয় খাবার বেশি খেয়ে ওজন কমানোর পদ্ধতি সবচেয়ে সহজ, কার্যকরী, মুখরোচক, বৈজ্ঞানিক ও কম কষ্টের। প্রোটিন জাতীয় খাবার খেলে অল্প খাবারে তাড়াতাড়ি তৃপ্তি আসে অর্থাৎ ক্ষুধার অনুভূতি তাড়াতাড়ি কমে এবং আমাদের শরীরের মেটাবলিক রেট বা শারীরবৃত্তীয় ক্রিয়ার হার বাড়ে, কারণ প্রোটিন বা আমিষ জাতীয় খাবার হজম করতে ও মেটাবলিজম হতে বা খাবার ভেঙে শক্তি উৎপাদনে বা অন্যান্য কাজে অনেক বেশি শক্তি ব্যয় হয়।,প্রোটিন বা আমিষ জাতীয় খাবার হজম বা মেটাবলিজমে বেশি শক্তি অর্থাৎ ৮০-১২০ ক্যালরি শক্তি বেশি ব্যয় হয়। একজন ব্যক্তি যদি খাবারের ৩০ ভাগ প্রোটিন জাতীয় খাবার খায় তবে সে প্রতিদিন ৪৪১ ক্যালরি সমপরিমাণ খাবার কম গ্রহণ করল।,তাই খাবারে পরিমিত পরিমাণ প্রোটিন যোগ করে একদিকে যেমন শরীরে ক্যালরি কম প্রবেশ করে তেমনি ক্যালরি খরচও বেশি হয়। প্রোটিন জাতীয় খাবার আমাদের ক্ষুধার তীব্রতা কমিয়ে দেয়।,যারা ডায়েট করেন ও না খেয়ে ওজন কমাতে চান তাদের মাঝেমাঝে তীব্র ক্ষুধার অনুভূতি হয়, ফলে তারা আর না খেয়ে থাকতে পারেন না, ফলে ওজন কমানো কঠিন হয়ে পড়ে ও আবার ওজন আগের মতোই বাড়তে থাকে। প্রোটিন জাতীয় খাবার এ ধরনের হঠাৎ ক্ষুধার তীব্র অনুভূতি কমিয়ে দেয়।,এক গবেষণায় দেখা যায়, খাবারে যদি ২৫ ভাগ প্রোটিন বা আমিষ থাকে তবে এই প্রোটিন বা আমিষ মস্তিষ্কে খাবারের চিন্তা ৬০ ভাগ কমিয়ে দেয় ও রাতের গভীরে বা ভোর রাতে ø্যাক্স বা নাস্তা খাবার ইচ্ছা বা প্রবণতা ৫০ ভাগ কমিয়ে দেয়।,তাই যদি কেউ ওজন কমোনোর কর্মসূচি কার্যকরী ও টেকসই বা স্থায়ী করতে হয় ও কম কষ্টে ওজন কমাতে চায় তবে খাবারে কমপক্ষে ৩০ ভাগ প্রোটিন বা আমিষ জাতীয় খাবার রাখতে হবে, এটা ওজন কমানোর পাশাপাশি ওজন যাতে আবার না বাড়ে তা নিশ্চিত করবে।,সুগারযুক্ত কোমল পানীয় ও ফলের রস বর্জন করতে হবে,সোডা, ফলের রস, চকোলেট দুধ ও অন্যান্য কোমল পানীয় যেমন কোকাকোলা, ফান্টা, মিরিন্ডা, পেপসি যেখানে অতিরিক্ত চিনি বা সুগার যোগ করা হয় তা ক্ষতিকর ও বর্জনীয়, কারণ সুগার বা চিনির মাধ্যমে আমাদের শরীরে অতিরিক্ত ক্যালরি ঢোকে ও তা আমাদের ওজন বাড়ায়।,বাচ্চাদের ওজন বাড়াতে বা মোটা হওয়ার রিস্ক ৬০ ভাগ বেড়ে যায় যদি প্রতিদিন সুগারযুক্ত কোমল পানীয় পান করে। ওজন বাড়ার পাশাপাশি এ সুগারযুক্ত কোমল পানীয় নানাবিধ রোগ তৈরি করে।,প্রাকৃতিক জুস বা ফলের রস স্বাস্থ্যকর কিন্তু জুসের সঙ্গে যদি অতিরিক্ত চিনি যোগ করা হয় তবে তা ক্ষতিকর। এসব সুগারযুক্ত পানীয়ের আসলে কোনো লাভজনক দিক তো নেয়ই বরং দীর্ঘমেয়াদি ক্ষতিকর।,বেশি করে পানি পান করলে ওজন কমে,ওজন কমানোর জন্য অন্যতম ট্রিক হচ্ছে প্রতিদিন বেশি পরিমাণ পানি পান করা। বেশি পরিমাণ পানি পান করলে শরীরের অতিরিক্ত ক্যালরি খরচ হয়। প্রতিদিন ৪ গ্লাস বা ২ লিটার পানি পান করলে ৯৬ ক্যালরি শক্তি অতিরিক্ত খরচ হয় কোনো কায়িক পরিশ্রম ছাড়াই।,তাছাড়া খাবার আগে খালি পেটে পানি পান করলে তাতে পেট আংশিক ভর্তি হবে এবং ক্ষুধা কমবে ও কম পরিমাণ খাবারে পেট ভরে যাবে, তাতে অটোমেটিক্যালি কম ক্যালরি শরীরে ঢুকবে।,১২ সপ্তাহব্যাপী এক গবেষণায় দেখা গেছে খাবার ১-২ ঘণ্টা আগে ১-২ লিটার পানি খেলে ৪৪ ভাগ বেশি ওজন কমে, তাই ওজন কমানোর জন্য স্বাস্থ্যকর ও কম ক্যালরিযুক্ত খাবারের পাশাপশি বেশি পরিমাণে পানি পান করা কার্যকরী। যেসব পানীয় ক্যাফেইনযুক্ত যেমন গ্রিন টি, কফি স্বাস্থ্যক ও ওজন কমাতে সহায়ক কারণ এ পানীয়গুলো শরীরে অতিরিক্ত ক্যালরি খরচ করতে সাহায্যকারী।,নিয়মিত ব্যায়াম করা,আমরা যখন কম ক্যালরিযুক্ত খাবার খাই, তখন আমাদের শরীর শক্তি সঞ্চয় করে রাখতে চায়, শক্তি কম খরচ করে শক্তি জমা রাখতে চায়। তাই দীর্ঘমেয়াদি ওজন কমান কর্মসূচি বা ডায়েটিং করলে বা কম খেলে আমাদের শরীরে মেটাবলিকজনিত বা শারীরবৃত্তীয়জনিত ক্যালরি খরচ কমে যায়।,তাছাড়া এতে আমাদের শরীরের মাংসপেশীগুলো শুকিয়ে যায়, তাই ওজন কমানোর জন্য বেশি ক্যালরিযুক্ত খাবার কম খাওয়ার পাশাপাশি মাংসপেশী ঠিকভাবে রাখার জন্য ভারোত্তোলন বা ওজন লিফটিংও করতে হবে, এতে মাংসপেশী শুকিয়ে যাওয়া প্রতিরোধ হবে ও মেটাবলিক কার্যক্রম ঠিক থাকবে।,তাই ওজন কমানোর জন্য আমরা শুধু শরীরের চর্বিই কমাতে চাইব না, আমাদের শারীরিক গঠনও যাতে ঠিক থাকে, আমাদের যাতে দেখতে অসুন্দর না লাগে, শুকনা শুকনা না লাগে, বরং দেখতে ভালো যাতে লাগে। ওয়েট লিফটিংয়ের পাশাপাশি নিয়মিত এরোবিক ব্যায়াম যেমন হাঁটা, সাঁতার কাটা ও জগিং করতে হবে।,রিফাইন্ড সুগার ও কার্বোহাইড্রেট কম খেতে হবে,কার্বোহাইড্রেট বা শর্করা জাতীয় খাবারে প্রচুর ক্যালরি থাকে, তাই খাবারে কার্বোহাইড্রেট জাতীয় খাবার যেমন ভাত, রুটি, আলু, চিনি, মিষ্টি, মধু, কোমল পানীয় কম খেতে হবে।,গবেষণায় এটা প্রমাণিত যে কম ক্যালরিযুক্ত খাবার অর্থাৎ কম কার্বোহাইড্রেট ও কম চর্বিযুক্ত খাবার ওজন কমাতে ২-৩ গুণ অধিক কার্যকর। তাছাড়া কম কার্বোহাইড্রেটযুক্ত খাবার অন্যান্য রোগ যেমন ডায়াবেটিস, মেটাবলিক সিন্ড্রোম রোগ প্রতিরোধ করে, তবে ফাইবারযুক্ত কমপ্লেক্সে বা জটিল কার্বোহাইড্রেট যেমন ঢেঁকিছাঁটা লাল চাল শরীরের জন্য ক্ষতিকর নয় বরং উপকারী।
 ,"
৪১তম বিসিএসের লিখিত পরীক্ষায় উত্তীর্ণ ১৩ হাজার,"৪১তম বিসিএসের লিখিত পরীক্ষার ফল প্রকাশ করেছে সরকারি কর্ম-কমিশন। এতে ১৩ হাজার চাকরিপ্রার্থী উত্তীর্ণ হয়েছেন। ,বৃহস্পতিবার দুপুরে পিএসসির ওয়েবসাইটে এক বিজ্ঞপ্তিতে এ ফল প্রকাশ করা হয়।,উত্তীর্ণ প্রার্থীদের মৌখিক পরীক্ষা ডিসেম্বরের প্রথম সপ্তাহে শুরু হবে জানিয়ে বিজ্ঞপ্তিতে বলা হয়েছে- মৌখিক পরীক্ষার বিস্তারিত সময়সূচি যথাসময়ে সংবাদমাধ্যমে, ওয়েবসাইটে ও এসএমএসের মাধ্যমে জানানো হবে।,৪১তম বিসিএসের বিজ্ঞপ্তি অনুযায়ী, শিক্ষা ক্যাডারে ৯১৫ জন এবং প্রশাসনে ৩২৩ জনকে নিয়োগ দেওয়া হবে। এছাড়া পুলিশে ১০০ জন, স্বাস্থ্যে ১৪০ জন পররাষ্ট্রে ২৫ জন, আনসারে ২৩ জন, অর্থ মন্ত্রণালয়ে ১১৬ জন নিয়োগ দেওয়া হবে।,বাকিরা অন্যান্য ক্যাডারে নিয়োগ পাবেন।,এর মধ্যে পরিসংখ্যান ও তথ্য ব্যবস্থাপনা বিভাগে পরিসংখ্যান কর্মকর্তা ১২ জন, রেলপথ মন্ত্রণালয়ে সহকারী যন্ত্র প্রকৌশলী ৪ জন, সহকারী ট্রাফিক সুপারিনটেনডেন্ট ১ জন, সহকারী সরঞ্জাম নিয়ন্ত্রক একজন, সহকারী প্রকৌশলী (সিভিল) ২০ জন, সহকারী প্রকৌশলী (যান্ত্রিক) হিসেবে ৩ জন, তথ্য মন্ত্রণালয়ে সহকারী পরিচালক বা তথ্য কর্মকর্তা বা গবেষণা কর্মকর্তা ২২ জন, সহকারী পরিচালক (অনুষ্ঠান) ১১ জন, সহকারী বার্তা নিয়ন্ত্রক ৫ জন, সহকারী বেতার প্রকৌশলী ৯ জন, স্থানীয় সরকার বিভাগে বিসিএস জনস্বাস্থ্য প্রকৌশলে সহকারী প্রকৌশলী ৩৬ জন, সহকারী বন সংরক্ষক ২০ জন, সহকারী পোস্টমাস্টার জেনারেল পদে ২ জন, বিসিএস মৎস্যে ১৫ জন, পশুসম্পদে ৭৬ জন, কৃষি সম্প্রসারণ কর্মকর্তা ১৮৩ জন, কৃষি বৈজ্ঞানিক কর্মকর্তা ৬ জন, বিসিএস বাণিজ্যে সহকারী নিয়ন্ত্রক ৪ জন, পরিবার পরিকল্পনা কর্মকর্তা ৪ জন, বিসিএস খাদ্যে সহকারী খাদ্য নিয়ন্ত্রক ৬ জন ও সহকারী রক্ষণ প্রকৌশলী ২ জন, বিসিএস গণপূর্তে সহকারী প্রকৌশলী (সিভিল) ৩৬ জন ও সহকারী প্রকৌশলী (ই/এম) হিসেবে ১৫ জন কর্মকর্তাকে নিয়োগ দেওয়া হবে।,২০২১ সালের ১৯ মার্চ আটটি বিভাগীয় শহরে একযোগে প্রিলিমিনারি পরীক্ষা হয়, তাতে অংশ নিতে আবেদন করেছিলেন পৌঁনে পাঁচ লাখ প্রার্থী।,গত বছরের ১ আগস্ট ২১ হাজার ৫৬ জনকে লিখিত পরীক্ষার জন্য যোগ্য ঘোষণা করে প্রিলিমিনারি পরীক্ষার ফল প্রকাশ করে পিএসসি।,পরে ২৯ নভেম্বর থেকে ৭ ডিসেম্বর পর্যন্ত ৪১তম বিসিএসের লিখিত পরীক্ষা অনুষ্ঠিত হয়।,এই বিসিএসের মাধ্যমে সাধারণ ক্যাডারে ৬৪২ জন, টেকনিক্যাল ক্যাডারে ৬১৯ জন ও সাধারণ শিক্ষা ক্যাডারে ৯০৫ জন সরকারি চাকরিতে যোগ দেওয়ার সুযোগ পাবেন।,,"
প্রসবের পর থায়রয়েড গ্রন্থির প্রদাহ? কী প্রতিকার,"থায়রয়েড গ্রন্থির প্রদাহ একটি জটিল সমস্যা। অন্তঃসত্ত্বা কিংবা প্রসূতিদের এই রোগ দেখা দিলে দুর্ভোগ দ্বিগুণ হয়।
 
প্রসূতিদের সন্তান জন্ম দেওয়ার পর শারীরবৃত্তীয় ব্যাপক পরিবর্তন হয়, যার ফলে বিভিন্ন অঙ্গ-প্রতঙ্গে ইমিউন কার্যকারিতায় অস্বাভাবিকতা দেখা দিয়ে থাকে। সন্তান প্রসবের অব্যবহিত পরে থায়রয়েড গ্রন্থির প্রদাহ এরূপ একটি সমস্যা।,প্রসব পরবর্তী থায়রয়েড গ্রন্থির প্রদাহ খুব বেশি হয় তা নয়, কিন্তু যখন হয় তখন শনাক্ত করা অনেক ক্ষেত্রেই জটিল হতে পারে। এ সমস্যাটি হওয়ার জন্য মায়ের আগে থেকেই থায়রয়েড সমস্যা থাকতে হবে তা নয়।,গর্ভকালের আগে বা গর্ভকালে যাদের থায়রয়েড ফাংশন ভালো ছিল, তারাও এতে আক্রান্ত হতে পারে। এ সমস্যায় আক্রান্ত অধিকাংশ নারীর থায়রয়েড গ্রন্থির কার্যকারিতা ১২ থেকে ১৮ মাসের মধ্যে স্বাভাবিক হয়ে যেতে পারে; তবে কারও কারও এ সমস্যা আজীবন থেকে যায়।,প্রসূতিদের থায়রয়েড গ্রন্থির প্রদাহের লক্ষণ ও প্রতিকার নিয়ে বিস্তারিত জানিয়েছেন হরমোন ও ডায়াবেটিস বিশেষজ্ঞ বঙ্গবন্ধু শেখ মুজিব মেডিক্যাল বিশ্ববিদ্যালয়ের এন্ডোক্রাইনোলজি বিভাগের সহযোগী অধ্যাপক ডা. শাহজাদা সেলিম। ,লক্ষণ,লক্ষণগুলো দু’পর্যায়ের হতে পারে; প্রথম পর্যায়ে থায়রয়েড হরমোন অতিরিক্ত হলে যে লক্ষণগুলো দেখা যায়, অনেকটা সে রকম লক্ষণই দেখা দেয়। যেমন- বুক ধড়ফড় করা, হৃদস্পন্দন বেড়ে যাওয়া, হার্ট ফেইলিউর, এনজাইনা বা বুক ব্যথা, ঘন ঘন পায়খানা হওয়া, খাওয়ার অরুচি, বমি বমি ভাব বা বমি হওয়া, অবসন্নতা বা নার্ভাসনেস, উত্তেজনা, আবেগপ্রবণতা, সাইকোসিস বা মানসিক বিষাদগ্রস্ততা; হাত-পা কাঁপা, নিদ্রাহীনতা, ঘাম বেড়ে যাওয়া, চুলকানি, হাতের তালু লাল হওয়া, গরম সহ্য করতে না পারা।,এ লক্ষণগুলো প্রসবের পরের এক থেকে চার মাসের মধ্যেই সাধারণত দেখা দেয়। পরবর্তী পর্যায়ের লক্ষণগুলো হল শারীরিক দুর্বলতা, শীত সহ্য করতে না পারা, ত্বক শুকনো লাগা, কোষ্ঠকাঠিন্য, অবসন্নতা ও ওজন বৃদ্ধি পাওয়া। এ লক্ষণগুলো পরবর্তী চার থেকে ছয় সপ্তাহের মধ্যে শুরু হয়ে ১২ মাস পর্যন্ত থাকতে পারে।,কারণ,প্রসব পরবর্তী থায়রয়েড গ্রন্থির প্রদাহের সঠিক কারণটি এখনও পরিষ্কারভাবে জানা যায়নি। তবে এদের প্রায় সবারই রক্তে এন্টিথায়রয়েড এন্টিবডি থাকে। যা এ ঘটনাটি ঘটাতে পারে বলে ধারণা করা হচ্ছে।,কারা বেশি ঝুঁকিতে থাকেন,যাদের অন্য কোনো অটোইমিউন রোগ আছে, তাদের প্রসব পরবর্তী থায়রয়েড গ্রন্থির প্রদাহ হওয়ার ঝুঁকি বেশি। এ তালিকায় টাইপ ১ ডায়াবেটিস, প্রসব পরবর্তী থায়রয়েড গ্রন্থির প্রদাহের আগের ইতিহাস পরিবারের আর কারও থায়রয়েড গ্রন্থির রোগের ইতিহাস ইত্যাদি। প্রসব পরবর্তী বিষণ্ণতার সঙ্গে এর একটি সংযোগ থাকতে পারে বলেও ধারণা করা হয়।,পরীক্ষা-নিরীক্ষা,অনেক সময়ই রোগ শনাক্তকরণ প্রক্রিয়া বিলম্বিত হয়ে যায়। কেননা এ লক্ষণ নিয়ে রোগী হয়তো হরমোন বিশেষজ্ঞের শরণাপন্ন হতে বিলম্ব করে ফেলেছেন। পরীক্ষা-নিরীক্ষার মধ্যে থায়রয়েড ও হরমোনের পরীক্ষা (TSH, FT4) গুরুত্বপূর্ণ। এর সঙ্গে এন্টিথায়রয়েড এন্টিবডি, থায়রয়েড গ্রন্থির আল্ট্রাসনোগ্রাম দরকার হতে পারে। খুব কমক্ষেত্রে থায়রয়েড গ্রন্থির রেডিও আয়োডিন আপটেক টেস্ট দরকার হতে পারে।,জটিলতা,প্রসব পরবর্তী থায়রয়েড গ্রন্থির প্রদাহের অধিকাংশ রোগীই ১২ থেকে ১৮ মাসের মধ্যে স্বাভাবিক অবস্থায় ফিরে আসতে থাকে। কিছু কিছু ক্ষেত্রে স্বাভাবিকতা না এসে বরং হাইপোথায়রয়েডিজম হয়, যা আজীবন থেকে যাই।,প্রতিরোধ,প্রসব পরবর্তী থায়রয়েড গ্রন্থির প্রদাহ সব সময় প্রতিরোধ করা সম্ভব হবে তা নয়। তবে যাদের ঝুঁকি বেশি তাদের সতর্ক হয়ে যেতে হবে। উপরে উল্লিখিত লক্ষণগুলো দেখা দিলেই দ্রুত হরমোন বিশেষজ্ঞের শরণাপন্ন হতে হবে।
 ,"
আইবিএস রোগীরা কী খাবেন না?,"পেটের পীড়ায় অনেকেই ভুগে থাকেন। লাইফস্টাইল ও খাদ্যাভ্যাসে পরিবর্তনসহ নানা কারণে এই সমস্যা হয়ে থাকে। এছাড়া কায়িক শ্রমের অভাবের কারণেও অনেক হজমপ্রক্রিয়া ঠিকমতো হয় না।,জীবনযাপন প্রণালিতে কিছুটা পরিবর্তন আনলেই আইবিএস থেকে মুক্ত থাকা সম্ভব। সাধারণত এতে পেটের নিচের দিকে মাঝে মাঝে ব্যথা হয়। মলত্যাগের অভ্যাস ও ধরন পরিবর্তিত হয়ে যায়। ,কখনো ডায়রিয়া, কখনো কোষ্ঠকাঠিন্য। কখনো আমাশয় দেখা যায়। এছাড়া উদ্বায়ু, পেট ফাঁপা, পেট ভারবোধ হওয়া ইত্যাদি সমস্যা লেগেই থাকে। এ রোগের জন্য মানসিক চাপকে অনেক সময় দায়ী করা হয়।,আইবিএস রোগীরা কী খাবেন সে সম্পর্কে বিস্তারিত জানিয়েছেন পুষ্টিবিদ ও বারডেম হাসপাতালের চিফ নিউট্রিশন অফিসার আখতারুন নাহার আলো। ,আইবিএস রোগীদের নির্দিষ্ট কোনো খাদ্য তালিকা নেই। তবে রোগীদের চিহ্নিত করতে হবে কী ধরনের খাবারে তাদের সমস্যা হচ্ছে। ঠিক সেসব খাবার বাদ দিলে ভালো হয়। রোগীকে শক্ত ও ভাজা খাবার না খেয়ে নরম আঁশবিহীন খাবার খাওয়ার পরামর্শ দেওয়া হয়। ,যদি তাদের ল্যাক্টোজ ইনটলারেন্স বা দুধে অসহনশীলতা থাকে, তাহলে দুধ ও দুধজাত খাবার বাদ দিতে হবে। এ ক্ষেত্রে সয়ামিল্ক ও সয়াবিনের তৈরি খাবার খাওয়া যেতে পারে। এ ধরনের রোগীদের ভালো থাকার জন্য peppermint oil কার্যকরী। ,এছাড়া নারিকেল তেল IBS হলে ভালো ফল দেয়। নারিকেল তেল দিয়ে রান্না অথবা প্রতিদিন খালি পেটে ২ চা চামচ নারিকেল তেল খেলে ভালো থাকবেন। কারণ এ তেল অন্ত্রের প্রদাহ প্রশমিত করে। ডিসপেপসিয়া বা অজীর্নতা হলে পেপারমিন্ট ট্যাবলেট চুষে খেতে হয়। আইবিএসের রোগীরা কিছু নিয়ম মেনে চলবেন। যেমন-,* আঁশবিহীন সবজি ও ফল খেতে হবে।,* পানির পরিমাণ বাড়াতে হবে।,* ভাত-চালের রুটি-আলু-নুড্লস খাওয়া যাবে।,* খেতে হবে মাছ-ডিম-মুগডাল।,* অতিরিক্ত চর্বি ও মিষ্টি বাদ দিতে হবে।,* ভালো করে চিবিয়ে খাবার খেতে হবে।,* প্রতিদিনের খাবারে কাঁচা পেঁপে থাকলে ভালো হয়।,* কড়া চা-কপি যতটা সম্ভব কম খেতে হবে।,* বাসি খাবার না খাওয়াই ভালো।,* রান্নার ধরন হবে ভাঁপানো, সিদ্ধ ও গ্রিল।,* সালাদ ড্রেসিং, মেয়ানেজ, পনির বাদ দিতে হবে।,* প্রোবায়টিক হিসাবে দই খেলে ভালো হয়।,* কাঁচা রসুন, পেঁয়াজ, শসা, মুলা এবং ঝালযুক্ত খাবার বাদ দিতে হবে।,* নিয়মিত ও প্রতিদিন একই সময়ে খাবার খেতে হবে।,* রাত জাগা বন্ধ করতে হবে এবং পর্যাপ্ত ঘুমাতে হবে।,* প্রক্রিয়াজাত ও প্যাকেটজাত খাবার, তামাক, জর্দা, সিগারেট বাদ দিতে হবে।,* কোমল পানীয় ও অ্যালকোহল বাদ দিতে হবে।,* প্রয়োজনের অতিরিক্ত খাবার খাওয়া ঠিক নয়। এতে হজমের ব্যাঘাত ঘটিয়ে সমস্যা বাড়িয়ে দেবে।,"
"শীতে ত্বকের যেসব সমস্যা দেখা দেয়, কী করবেন? ","শরীরে নানাভাবে রোগ-জীবাণু প্রবেশ করে। শীতের সময় ত্বক সংবেদনশীল থাকে। ত্বক মূলক রোগ জীবাণু প্রবেশে বাধা দেয়। ,শীতের সময় শ্বাসতন্ত্রের রোগ বেশি দেখা দেয়।  সেই সঙ্গে ত্বকেরও বিভিন্ন রোগব্যাধি হওয়ার আশংকাও বাড়ে। ,শীতের শুরুতেই যদি এ সম্পর্কে জানা যায় ও প্রয়োজনীয় চিকিৎসা পরামর্শ গ্রহণ করা যায় তাহলে ত্বকের এসব রোগ থেকে দূরে থাকা সম্ভব। ,শীতের রোগবালাই নিয়ে যুগান্তরের সঙ্গে কথা বলেছেন ঢাকা মেডিক্যাল কলেজ ও হাসপাতালের ত্বক ও যৌনব্যাধি বিভাগের প্রধান অধ্যাপক ডা. রাশেদ মো. খান। সাক্ষাৎকার নিয়েছেন ডা. ফাহিম আহমেদ রুপম। ,* শীতে ত্বকের কী কী সমস্যা বা পরিবর্তন দেখা দিতে পারে?,** শীতে যেহেতু পরিবেশে আর্দ্রতা ও জলীয় বাষ্পের পরিমাণ কমে যায়, এ কারণে প্রধান সমস্যাই হচ্ছে ত্বক শুষ্ক, খসখসে হয়ে যাওয়া। এর ফলে চুলকানি, ঠোঁট ও পায়ের চামড়া ফেটে যাওয়া, হাতের চামড়া উঠে যাওয়াসহ খুশকির সমস্যা বাড়ে। যাদের ডায়াবেটিস, হাইপোথাইরয়েডিজম, লিভার ও কিডনির সমস্যা বা জন্মগত চামড়ার কিছু রোগ থাকে তাদের এ ড্রাইনেসের তীব্রতা বেশি হয়। আরেকটি হচ্ছে ঠান্ডা পরে যাওয়ার কারণে হাত ও পায়ের আঙুল লাল হয়ে ফুলে যাওয়া, একে রেনড ফেনোমেনং বলে।,* ত্বকের এই শুষ্কভাব দূর করার উপায় কী?,** মেডিকেল গ্রেড ময়েশ্চারাইজার ব্যবহার করাই হচ্ছে প্রধান চিকিৎসা। যাদের ত্বক শুষ্ক তারা ক্রিম বা অয়েল বেসড ময়েশ্চারাইজার দেবেন, যাদের ত্বক তৈলাক্ত তারা লোশন বেসড ময়েশ্চারাইজার ব্যবহার করবেন। এটি ব্যবহার করার উদ্দেশ্য হচ্ছে, ত্বক যেন তার আর্দ্রতা ধরে রাখতে পারে। ময়েশ্চারাইজার যে ত্বক তৈলাক্ত করে, তা কিন্তু নয়। শীতে খুব বেশি গরম পানি ব্যবহার না করে কুসুম গরম পানিতে স্বল্প সময়ের জন্য গোসল করা যেতে পারে। প্রতিদিন গোসল না করলেও চলে, একদিন পরপর করা যায়। কারণ এ সময় আমরা ফুল হাতা জামা-কাপড় ব্যবহার করি তাই ত্বকে খুব বেশি ময়লা, ধুলাবালি পড়ে না। ,গোসলের পর পর শুকনো সুতি কাপড়ের তোয়ালে দিয়ে ত্বক চাপ দিয়ে মুছে ময়েশ্চারাইজার ব্যবহার করবেন। এ ময়েশ্চারাইজার ত্বকের শুষ্কতা বা সমস্যা বুঝে দিনে ৩-৪ বারও ব্যবহার করা যায়। প্রতিদিন খারযুক্ত সাবান ব্যবহার না করে সপ্তাহে ২-৩ দিন সুগন্ধিহীন ও বর্ণহীন সাবান, সিনথেটিক ডিটারজেন্ট বা বাথজেল ব্যবহার করতে পারেন। খুব বেশি ঘষা-মাজা করে ত্বক পরিষ্কার করলে ত্বকের তৈলাক্ত বা ন্যাচারাল ময়েশ্চার উঠে গিয়ে ত্বক শুষ্ক হয় ও ভাইরাস, ব্যাকটেরিয়া, ফাঙ্গাস শরীরে প্রবেশের সুযোগ পায়।,* এ সময় ত্বকের কী কী রোগ হওয়ার বা বেড়ে যাওয়ার আশঙ্কা থাকে?,** স্ক্যাবিস বা খোস-পাঁচড়া শীতে আমাদের দেশে প্রধান সমস্যা। একসঙ্গে বেশি মানুষ জড়ো হয়ে থাকলে যেমন মাদ্রাসা, হলে অবস্থানকারীদের একজন থেকে আরেকজনে এ রোগ দ্রুত ছড়ায়। কারণ এটি সংক্রামক বা ছোঁয়াচে। হাতের আঙুলের ভাঁজে, নাভির চারপাশে, শরীরের ভাঁজযুক্ত স্থানে, মহিলাদের ব্রেস্টের নিচে এবং প্রজনন অঙ্গের আশপাশের গোটাযুক্ত বিচি বা ফোসকা, যাতে রাতে চুলকানি বাড়ে এবং তা দিয়ে খোস-পাঁচড়া শনাক্ত করা যায়। ,চিকিৎসার প্রধান শর্ত হচ্ছে যাদের এ সমস্যা হয়েছে তাদের ও তার সঙ্গে থাকা সবার চিকিৎসা নিতে হবে। চিকিৎসা নেওয়ার পরও চুলকানি ভালো হতে দুই সপ্তাহ লেগে যায়। শিশুদের যদি এ রোগ শনাক্ত করা না যায় বা চিকিৎসা না করা হয় বা বারবার খোস-পাঁচড়ায় আক্রান্ত হয় তাহলে এর জটিলতায় কিডনির সমস্যা গ্লোমেরুলোনেফ্রাইটিস হতে পারে। ,প্রত্যেকের ব্যবহার্য জামা-কাপড়, লেপ-তোশক, বালিশের কভার, চাদর সাবান দিয়ে ধুয়ে রোদে শুকিয়ে বা ইস্ত্রি করে ব্যবহার করতে হবে। ইকথায়োসিস নামের জন্মগত ত্বকের রোগে হাঁটু থেকে পায়ের নিচ পর্যন্ত খোসার মতো ত্বকে উঠে যাওয়ার সমস্যায় বার বার ময়েশ্চারাইজার ব্যবহার এবং ডাক্তারের পরামর্শে মৃদু, মাঝারি ও তীব্র মাত্রার স্টেরয়েড ক্রিম ব্যবহার করতে হবে। কোল্ড অ্যার্টিকেরিয়ায় ত্বকে চাকা চাকা হয়ে সারা শরীরে চুলকানি হতে পারে। যা ২৪ ঘণ্টা পর্যন্ত স্থায়ী হতে পারে। ,তাপমাত্রার হঠাৎ পরিবর্তনে যাদের দীর্ঘমেয়াদি ত্বকের রোগ সোরিয়াসিস, প্যারাসোরিয়াসিস বা লাইকেন প্ল্যানাস আছে তাদেরও রোগের তীব্রতা বেড়ে যেতে পারে।,* শিশুর ত্বকের যত্নের ব্যাপারে আপনার পরামর্শ কী?,** কিছু শিশু জন্মগতভাবে শুষ্ক ত্বক নিয়ে জন্মায়। এরা ঘন ঘন ঠান্ডা লাগা, হাঁচি, সর্দি, শ্বাসকষ্টে ভুগে। এদের এটোপিক বেবি বলে। ময়েশ্চারাইজার ব্যবহার করতে হবে। চুলকানি কমানোর জন্য ছোট-বড় সবাই নারিকেল তেল ব্যবহার করতে পারেন। ,তবে সরিষার তেল ব্যবহার করবেন না। এর ফলে অ্যালার্জি, ইরিটেশন বা ত্বকে প্রদাহ হওয়ার আশঙ্কা থাকে। টক বা সাইট্রাস ফল অর্থাৎ ভিটামিন সি প্রতিদিন গ্রহণ করা ভালো। সুতির কাপড় ব্যবহার করবে, সিনথেটিক বা পশমী সোয়েটার, মাফলার, টুপি ব্যবহার করলে এদের অ্যালার্জির প্রকোপ আরও বেড়ে যায়। 
শীতের শাক-সবজি, ফলমূল প্রচুর গ্রহণ করতে হবে কারণ এতে অ্যান্টি-অক্সিডেন্ট ও ভিটামিন থাকে যা এন্টি এজিং ও ত্বকের বলিরেখা দূর করতে সাহায্য করে। কম্বলের পরিবর্তে লেপ ব্যবহার করবে।,* খুশকি এ সময় অন্যতম সমস্যা। এ থেকে পরিত্রাণের উপায় জানাবেন?,** ডেনড্রাফ যাদের বেশি হয় তারা আসলে সেবোরিক ডার্মাটাইটিস নামে একটি রোগে ভোগে। স্যালিসাইলিক অ্যাসিড বা কিটোকোনাজল সমৃদ্ধ শ্যাম্পু সপ্তাহে ২-৩ দিন ব্যবহার করবেন। শ্যাম্পু যেন সালফেটমুক্ত থাকে সেদিকে লক্ষ্য রাখবেন। স্ক্যাল্প বা মাথার তালুতে কোনো তেল ব্যবহার করার দরকার নেই। এর ফলে ফাঙ্গাল ইনফেকশন হওয়ার ঝুঁকি থাকে। এ রোগটি আসলে নিয়ন্ত্রণযোগ্য, তবে পুরোপুরিভাবে ভালো হয় না।,* ঘরের বাইরে বের হওয়ার আগে বিশেষ কোনো প্রস্তুতির দরকার হয় কি?,** এ সময়ও কিন্তু সূর্যের রশ্মি আমাদের ত্বকে সরাসরি পরে। তাই সানস্ক্রিন এসপিএফ ৩০-৫০ এর মধ্যে ব্যবহার করে বের হবেন। অনেকে ঠান্ডা থেকে বাঁচতে আগুনে বা রোদে ত্বক পোড়ান। এর ফলে সান বার্ন বা সান ইনজুরি হতে পারে।
 ,"
মেকআপের প্রসাধনীতে স্বাস্থ্য ঝুঁকি!,"মেকআপ যেমন নারীর সৌন্দর্য ফুটিয়ে তোলে, তেমনি এর ক্ষতিকর দিকও রয়েছে। ফাউন্ডেশন এবং মাসকারার মতো মেকআপ অনেকেই নিরাপদ মনে করেন। কিন্তু এগুলোর পার্শ্বপ্রতিক্রিয়া আছে। এর কারণে স্তন ক্যানসার, ইনফেকশন, ব্রণ ও বন্ধ্যত্বের মতো স্বাস্থ্য ঝুঁকি দেখা দিতে পারে।,মেকআপে ‘প্যারাবেন’ নামে একটি কেমিক্যালের উপস্থিতি পাওয়া যায়। প্যারাবেন শরীরের ভেতরে যা ক্ষতিকর ব্যাক্টিরিয়ার সৃষ্টি নারীদের স্তন ক্যানসারে আক্রান্ত হওয়ার আশংকা বাড়িয়ে দেয়। এছাড়াও ডিইপি (ডাইথেল ফালেটস) বন্ধ্যত্ব সৃষ্টিতে জড়িত এবং এটি গর্ভবতীকালীন শিশুর বেড়ে ওঠায় প্রভাব ফেলে। তাই সঠিক মেকআপ বাছাইয়ে ত্বক বিশেষজ্ঞের সঙ্গে আলাপ করে নিন। মেকআপে কেমিক্যাল থাকে।,কিছুতে কম এবং কিছুতে বেশি। অতিরিক্ত এবং লম্বা সময়ের (৫ ঘণ্টার বেশি) জন্য এবং প্রতিদিন মেকআপ নেওয়া পার্শ্বপ্রতিক্রিয়া সৃষ্টি করে। যেমন- ব্রণ, লোমকূপ বন্ধ হয়ে যাওয়া এবং অনুজ্জ্বল ত্বকের মতো সমস্যা দেখা দেয়। মেকআপের কারণে অকাল বার্ধক্য ঘটতে পারে। অতিরিক্ত মেকআপ ব্যবহারের কারণে ত্বকের গুণও হারিয়ে যেতে পারে। ত্বক শুষ্ক, সংবেদনশীল এবং লাবণ্যহীন দেখা যায়। ত্বকের ধরন অনুযায়ী প্যারাবেনবিহীন এবং গ্লুটেনবিহীন প্রসাধনী অপরিহার্য। কারণ উজ্জ্বল ত্বক বলতে কিছু না, গ্লাস ত্বকই (মসৃণ, কোমল ও দাগহীন) আসল।,লেখক : স্কিন স্পেশালিস্ট, বিউটি অ্যান্ড সোশ্যাল ইনফ্লুয়েন্সার।, ,"
শিশুর কাশি-শ্বাসকষ্টের রোগ নিউমোনিয়া ও ব্রংকিওলাইটিস,"বিশ্বে শিশু মৃত্যুর অন্যতম কারণ নিউমোনিয়া। যদিও নিউমোনিয়া একটি প্রতিরোধযোগ্য রোগ।,কারণ ও উপসর্গ,ফুসফুসে বিভিন্ন ধরনের ব্যাকটেরিয়া ও ভাইরাসের সংক্রমণের কারণে নিউমোনিয়া হয়। ফুসফুসের একদিকে বা উভয় অংশকে এ জীবাণু আক্রান্ত করতে পারে। নিউমোনিয়ার জীবাণু শ্বাসপ্রশ্বাসের সঙ্গে শ্বাসনালির মাধ্যমে ফুসফুসে প্রবেশ করে এবং বায়ুথলিতে এসে বাসা বাঁধে। এর ফলে, বায়ুথলিগুলোতে শ্লেষ্মা, পুঁজ ও অন্য তরলের সৃষ্টি হয় এবং জমা হয়। এ কারণে শ্বাসকষ্ট হয়। নিউমোনিয়ার সাধারণ উপসর্গ হলো কাশি, অনেক ক্ষেত্রে গাঢ় শ্লেষ্মাযুক্ত কফ থাকতে পারে। কফ সবুজ, বাদামি বা রক্তের ছিটেযুক্তও হতে পারে। সাধারণ লক্ষণ হলো-,* কাশি।,* জ্বর।,* দ্রুতগতি ও ঘনঘন ভারী শ্বাসপ্রশ্বাস।,* শ্বাসের সঙ্গে শো শো শব্দ।,* ক্লান্তি বা দুর্বলতা ও ঝিমুনি ভাব।,চিকিৎসা,নিউমোনিয়ায় বেশিরভাগ ক্ষেত্রে মুখে অ্যান্টিবায়োটিক দিয়ে বাড়িতেই চিকিৎসা করা যায়। যদি তাপমাত্রা ১০০ ডিগ্রি ফারেনহাইট (৩৮ ডিগ্রি সেন্টিগ্রেড)-এর বেশি হয়, তবে জ্বর কমানোর জন্য প্যারাসিটামল খাওয়াতে হবে। কখনো কখনো চিকিৎসার জন্য হাসপাতালে ভর্তি করতে হতে পারে। শীরায় বা ইন্ট্রাভেনাস অ্যান্টিবায়োটিক এবং শ্বাসযন্ত্রের থেরাপি (শ্বাসপ্রশ্বাসের চিকিৎসা) যেমন কফ ও শ্লেষ্মা বের করা, নেবুলাইজার ও অক্সিজেন দিয়ে হাসপাতালে চিকিৎসা করা হয়।,প্রতিরোধ,নিউমোনিয়া প্রতিরোধের জন্য কার্যকরী ভ্যাকসিন আছে। সংক্রমণের ঝুঁকি হ্রাস করতে নিুলিখিত পদক্ষেপগুলো গ্রহণ করা যেতে পারে-,* বাচ্চার প্রতিরোধ ক্ষমতা বাড়াতে স্তন্যপান করানো অপরিহার্য।,* ঘরের পরিবেশ শুষ্ক, উষ্ণ গরম এবং ভালো বায়ু চলাচল থাকা আবশ্যক।,* সর্দি, ফ্লু বা অন্য সংক্রমণ রয়েছে এমন ব্যক্তির সঙ্গে যোগাযোগ এড়িয়ে চলতে হবে।,* সময়মতো টিকা দিয়ে দিতে হবে।,ব্রংকিওলাইটিস,নিউমোনিয়া ছাড়াও দুই বছরের কম বয়সি শিশুদের কাশি ও শ্বাসকষ্টের অন্যতম কারণ হলো ব্রংকিওলাইটিস। ব্রংকিওলাইটিস হলে কাশিসহ শ্বাসকষ্ট হয়। অনেকেই একে নিউমোনিয়া বা হাঁপানি মনে করেন। ব্রংকিওলাইটিস রেসপিউরেটরি সিনসাইটিয়াল ভাইরাস সংক্রমণজনিত শ্বাসতন্ত্রের প্রদাহ। তবে ইনফ্লুয়েঞ্জা-প্যারাইনফ্লুয়েঞ্জা, এডিনো ও রাইনো ভাইরাস কখনো কখনো এ রোগ সৃষ্টি করে। সাধারণত দুই মাস থেকে দুই বছর পর্যন্ত বাচ্চাদের ক্ষেত্রে হেমন্তের শেষ থেকে শীতের শুরু অবধি শ্বাসতন্ত্রের এ সংক্রমণ অর্থাৎ ব্রংকিওলাইটিস দেখা যায়। তবে ব্রংকিওলাইটিস তিন থেকে নয় মাসের বাচ্চাদেরই বেশি হয়। এছাড়া সময়ের আগে জন্ম নেওয়া শিশু অর্থাৎ অপরিণত শিশু (Premature), যেসব বাচ্চা মায়ের বুকের দুধ খায় না এবং অস্বাস্থ্যকর পরিবেশে বসবাস করে তাদের আক্রান্ত হওয়ার আশঙ্কা বেশি থাকে।,ব্রংকিওলাইটিসের লক্ষণ এবং উপসর্গ,প্রথমে আক্রান্ত শিশুর নাক দিয়ে পানি পড়ে, তারপর আস্তে আস্তে কাশি শুরু হয় এবং সঙ্গে সঙ্গে শ্বাসকষ্ট দেখা দেয়। শ্বাসকষ্ট হলে বুকের খাঁচা বা পাজর শ্বাস নেওয়ার সময় দেবে যায় এবং শিশু ঘনঘন বা দ্রুত শ্বাসপ্রশ্বাস গ্রহণ করে। শ্বাস নেওয়ার সময় বুকে শাঁইশাঁই বা বাঁশির আওয়াজের মতো শব্দ শোনা যায়। শিশুর দুধ টানতে বা খেতে কষ্ট হয়। অক্সিজেনের স্বল্পতার জন্য ঠোঁট, জিহ্বা নীল বা বেগুনি বর্ণ হয়ে যায়। এ লক্ষণগুলোর মধ্যে যে কোনোটি থাকলেই অবিলম্বে শিশু বিশেষজ্ঞকে দেখান।,নিউমোনিয়া থেকে ব্রংকিওলাইটিসের পার্থক্য,ব্রংকিওলাইটিসের কিছু গুরুত্বপূর্ণ বৈশিষ্ট্য আছে যা থেকে একে সহজেই নিউমোনিয়া থেকে পার্থক্য করা যায়। ব্রংকিওলাইটিসে কাশি, শ্বাসকষ্ট প্রধান উপসর্গ হলেও, জ্বর থাকে না বা কম থাকে। ব্রংকিওলাইটিস হলে শিশু ঠান্ডা-কাশি আর শ্বাসকষ্টে ভুগলেও সেই অর্থে অসুস্থ মনে হয় না অর্থাৎ শিশু হাসি খুশি থাকে। অপর দিকে নিউমোনিয়া হলে শিশু অনেক বেশি অসুস্থ হয়ে পড়ে, শরীরের তাপমাত্রা অনেক বেশি থাকে, পাশাপাশি কাশি ও শ্বাসকষ্টের পরিমাণও বেশি থাকে।,ব্রংকিওলাইটিস রোগ নির্ণয় ও ঝুঁকি,তেমন কোনো পরীক্ষা-নিরীক্ষা লাগে না। তবে হাসপাতালে নেওয়ার প্রয়োজন হতে পারে। এর প্রধান চিকিৎসা অক্সিজেন। বেশিরভাগ ক্ষেত্রে অ্যান্টিবায়োটিক লাগে না। ঝুঁকিপূর্ণ শিশুদের জটিলতা হতে পারে। যেমন- যাদের বয়স ৩ মাসের কম, অপরিণত বা প্রিম্যাচিওর বেবি, কম ওজনের নবজাগক এবং যেসব শিশুর জন্মগত হৃদপিণ্ডের ত্রুটি আছে। এটি ছোঁয়াচে রোগ, শ্বাসপ্রশ্বাসের সঙ্গে রোগ জীবাণু ছড়ায়। তাই আক্রান্ত শিশু থেকে অন্য শিশুদের আলাদা রাখা উচিত। শিশুকে ধরা বা কোলে নেওয়ার আগে যে কারো ভালো করে হাত ধুয়ে নেওয়া জরুরি।,ব্রংকিওলাইটিসের চিকিৎসা,যে কোনো ব্রঙ্কোডাইলেটর, হাইপারটোনিক স্যালাইন এবং অক্সিজেন থেরাপির মাধ্যমে চিকিৎসা করতে হয়। অনেক সময়, গ্লুকোকোর্টিকয়েড স্টেরয়েড প্রয়োজন হয়। অ্যান্টিবায়োটিক দরকার পরে না।,* নাক-গলা পরিষ্কার রাখুন, (বাল্বসাকার বাল্ব সিরিঞ্জ ব্যবহার করতে পারেন)।,* জ্বরের জন্য প্যারাসিটামল খাওয়াতে হবে।,* বুকের দুধ, পর্যাপ্ত পানি ও পুষ্টিকর খাবার খাওয়াতে হবে।,* শ্বাসকষ্টের জন্য নেবুলাইজার (ইপ্রাটোপিয়াম, সালবুটালিন) অথবা ব্রঙ্কোডাইলেটর সিরাপ (ব্রংকোলাক্স বা সালমলিন সিরাপ) খাওয়ানো দরকার পরে।,প্রতিরোধ ও সতর্কতা,* শিশুকে স্যাঁতসেঁতে, অন্ধকারাচ্ছন্ন পরিবেশে রাখা যাবে না। উষ্ণ আবহাওয়ায় স্বাভাবিক আলো-বাতাস চলাচল করে এমন ঘরে রাখতে হবে।,* শীতের তীব্রতা অনুযায়ী হালকা ও নরম কাপড় পরিধান করাতে হবে।,* ধুলা-বালি, ধোঁয়া থেকে শিশুকে দূরে রাখতে হবে, বড়দের শিশুর ঘরে বা সামনে ধুমপান করা যাবে না।,* সন্তানকে অন্যান্য অসুস্থ শিশু থেকে দূরে রাখতে হবে।,জেনে রাখবেন,বাচ্চার বয়স যদি তিন মাসের কম হয়, বাচ্চা যদি খাওয়া একেবারে ছেড়ে দেয়, কিংবা শ্বাস নেওয়ার গতি ২ মাসের কম বয়সি শিশুর মিনিটে ৬০ বার, ২ মাস থেকে ১ বছর পর্যন্ত প্রতি মিনিটে ৫০ বারের বেশি এবং ১ থেকে ৫ বছর বয়সি শিশুর মিনিটে ৪০ বারের বেশি হলে, শ্বাস নেওয়ার সময় বুকের পাঁজর দেবে গেলে কিংবা বাচ্চার ঠোঁট, জিহ্বা নীল হয়ে গেলে জরুরিভাবে হাসপাতালে ভর্তি করতে হবে। কারণ এসবই মারাত্মক নিউমোনিয়া বা মারাত্মক রোগের লক্ষণ।,লেখক : শিশুরোগ ও শিশু হৃদরোগ বিশেষজ্ঞ, সাত মসজিদ রোড ধানমন্ডি, ঢাকা।,"
শিশু মুটিয়ে যাচ্ছে? কীভাবে আটকাবেন,"শিশু নাদুস নুদুস থাকুক, প্রায় সব বাবা মা চান। শিশু স্বাস্থ্যবান হলেই সুস্থ নয়। অধিকাংশ সময় অতিরিক্ত ওজন বিভিন্ন শারীরিক এবং মানসিক সমস্যার সৃষ্টি করতে পারে।,শিশু মুটিয়ে গেলে চিকিৎসা করানো উচিত। এ বিষয়ে বিস্তারিত জানিয়েছেন বঙ্গবন্ধু শেখ মুজিব মেডিকেল বিশ্ববিদ্যালয় অ্যান্ডোক্রাইনোলজি বিভাগের সহকারী অধ্যাপক হরমোন ও ডায়াবেটিস বিশেষজ্ঞ ডা. শাহজাদা সেলিম। ,ওবেসিটি এমন একটা সমস্যা যা অনেক সময় নজর এড়িয়ে যায়। বাচ্চার উচ্চতা বাড়ার সঙ্গে সঙ্গে ওজন বাড়ে, তবে তা সঠিক অনুপাতে বাড়ছে কিনা সে দিকে খেয়াল রাখা জরুরি। না হলে কখন যে আপনার বাচ্চা ওবেস হয়ে যাবে আপনি বুঝতেও পারবেন না।,দেহের ওজন কেন বাড়ে
দৈহিক ওজন বৃদ্ধির মূল কারণ হল শক্তি ও তার ব্যবহারের মধ্যে অসঙ্গতি। আমাদের গৃহীত প্রায় প্রতিটি খাবারেই শক্তি ক্যালরি হিসেবে থাকে। আমরা আমাদের পছন্দ সামর্থ্য ও অভ্যাস অনুযায়ী খাদ্য গ্রহণ করে থাকি। মানুষের বয়স, লিঙ্গ, ওজন আর দৈনন্দিন কাজের ওপর শরীরের ক্যালরির চাহিদা নির্ভর করে।,প্রকৃতপক্ষে কেউ যদি তার প্রাত্যহিক চাহিদার চেয়ে বেশি ক্যালরি প্রতিদিন বা প্রায়ই খাবারের মাধ্যমে গ্রহণ করে, তবে তার বাড়তি অংশ শরীরে মেদ হিসেবে জমতে থাকবে।,প্রয়োজনের তুলনায় বেশি খাবার খেলে শক্তি গ্রহণের তুলনায় যদি ক্যালরি খরচ কম হয় তাহলে দেহের ওজন বাড়তে থাকবে। আমাদের দেহের ভেতরের প্রতিটি অঙ্গ-প্রত্যঙ্গ কাজ করার জন্য প্রতি মিনিটে একটি নির্দিষ্ট পরিমাণ ক্যালরি ব্যবহার করে।,আমরা আমাদের গৃহস্থালি কাজকর্ম থেকে শুরু করে রাস্তায় হাঁটাচলা, খেলাধুলা, ছোটাছুটি, কর্মক্ষেত্রের কাজকর্ম এবং কথা বলতেও ক্যালরি ব্যবহার করে থাকি। এ ক্যালরি গ্রহণ ও ক্যালরি ব্যবহারের মধ্যে একটি ভারসাম্য থাকতে হবে।,প্রতিটি মানুষেরই তার সারাদিনের ক্যালরি চাহিদার কাছাকাছি পরিমাণ ক্যালরি খাদ্য ও পানীয়ের মাধ্যমে গ্রহণ করার চেষ্টা করতে হবে। বাড়ন্ত ছেলেমেয়ে ও গর্ভবতী মহিলাদের জন্য একটি নির্দিষ্ট পরিমাণ অতিরিক্ত খাদ্য গ্রহণের পরামর্শ দেয়া হয়।,এছাড়া সবার জন্য চাহিদা হিসেবে খাদ্য গ্রহণের অভ্যাস করাটা জরুরি। কারও কারও আবার খাদ্য উপাদান পরিবর্তনের বিশেষ দরকার হয়।,কী করে বুঝবেন যে আপনার বাচ্চা স্থূল,নিয়মিত বাচ্চার দৈহিক ওজন মাপুন। প্রত্যেক বয়সের জন্য একটা কাক্সিক্ষত দৈহিক ওজন আছে। যদি আপনার বাচ্চার ওজন তার জন্য নির্দিষ্ট মাপের থেকে ২০% বেশি হয়, তা হলে বুঝবেন বাচ্চার ওবেসিটির সমস্যা রয়েছে।,চাইল্ডহুড ওবেসিটির নেগেটিভ ইফেক্টস
ছোটবেলায় যদি আপনার বাচ্চা অতিরিক্ত মোটা হয়, বড় হয়ে ওজন আরও বাড়তে পারে, ফলে নানারকম অসুখ যেমন করোনারি হার্ট ডিজিস, ডায়াবেটিস, হাইপারটেনশন ইত্যাদি হওয়ার আশঙ্কা বেড়ে যায়। অতিরিক্ত ওজনের ফলে বাচ্চা সহজেই ক্লান্ত এবং কর্ম উদ্যমহীন হয়ে পড়ে।
অনেক সময় মোটাসোটা বাচ্চারা স্কুলের বিভিন্ন কর্মকাণ্ডে পুরোপুরি অংশগ্রহণ করতে পারে না। কখনও কখনও অন্য বাচ্চারাও নানারকম ভাবে স্থূলকায় বাচ্চাদের টিজ করে। ফলে ওদের মধ্যে হীনমন্যতাবোধ বা মানসিক চাপ দেখা যায়।,কী করে ওবেসিটি আটকাবেন
৬ মাস বয়স পর্যন্ত বাচ্চাকে শুধু মায়ের বুকের দুধ খাওয়ান, এতে ওবেস হওয়ার আশঙ্কা কম থাকে।,বাচ্চাকে স্বাস্থ্যকর খাবার অভ্যাস গড়ে তুলতে উৎসাহিত করুন। সুষম খাদ্যের ওপর নজর দিন। খেয়াল রাখবেন যেন খাদ্যে প্রোটিন, ভিটামিন, মিনারেল পরিমাণ মতো থাকে। কোনো কিছুরই আধিক্য যেন না থাকে, তা হলেই বাচ্চা ভালোভাবে বেড়ে উঠবে। টিভি দেখতে দেখতে বাচ্চার চিপ্স, সফট ড্রিংক্স খাওয়ার অভ্যাসকে প্রশ্রয় দেবেন না। আউটডোর গেমস খেলতে বাচ্চাকে উৎসাহ দিন।
বাড়িতে জাঙ্কফুড খাওয়ার অভ্যাস কমান। বাচ্চাকে বাড়ির খাবার সুন্দর করে সাজিয়ে গুছিয়ে খেতে দিন যাতে বাইরের খাবারের প্রতি আকর্ষণ কমে যায়।
 ,"
ব্যাংকের চাকরিতেও বয়সে ছাড় পেলেন চাকরিপ্রার্থীরা,"সরকারি সব চাকরির ক্ষেত্রে নিয়োগে (বিসিএস ছাড়া) প্রার্থীদের সর্বোচ্চ বয়সসীমায় সরকার ৩৯ মাস ছাড় দেওয়ার পর এবার ব্যাংকে নিয়োগের ক্ষেত্রেও বয়সের শর্ত শিথিল করেছে বাংলাদেশ ব্যাংক।,বুধবার বাংলাদেশ ব্যাংকের ওয়েবসাইটে দেওয়া এক বিজ্ঞপ্তিতে ব্যাংকে চাকরির ক্ষেত্রে বয়সে ছাড় দেওয়ার বিষয়ে নির্দেশনা দেওয়া হয়েছে।,বিজ্ঞপ্তিতে বলা হয়েছে, ২০২৩ সালের ৩০ জুন ব্যাংকে নিয়োগের ক্ষেত্রে প্রার্থীর সর্বোচ্চ বয়সসীমা নির্ধারণ করা হবে ২০২০ সালের ২৫ মার্চ পর্যন্ত। যেসব প্রার্থীর বয়স ২০২০ সালের ২৫ মার্চ ৩০ বছর ছিল, তারাও ২০২৩ সালের ৩০ জুন পর্যন্ত ব্যাংকের চাকরিতে আবেদনের যোগ্য হবেন।,বিজ্ঞপ্তিতে আরও বলা হয়েছে, কোভিড-১৯ পরিস্থিতির কারণে যেসব ব্যাংক চাকরিতে সরাসরি নিয়োগের লক্ষ্যে বিজ্ঞপ্তি প্রকাশ করতে পারেনি, সেসব ব্যাংককে ২০২৩ সালের ৩০ জুন পর্যন্ত প্রকাশিতব্য নিয়োগ বিজ্ঞপ্তিতে প্রার্থীদের সর্বোচ্চ বয়সসীমা ২০২০ সালের ২৫ মার্চ তারিখে নির্ধারণ করে প্রয়োজনীয় ব্যবস্থা নেওয়ার নির্দেশনা দেওয়া হলো। ব্যাংক কোম্পানি আইন ১৯৯১–এর ৪৫ ধারায় প্রদত্ত ক্ষমতাবলে এ নির্দেশনা জারি করা হলো। এ নির্দেশনা অবিলম্বে কার্যকর হবে।,এর আগে চলতি বছরের ২২ সেপ্টেম্বর সরকারি সব চাকরির ক্ষেত্রে নিয়োগে (বিসিএস ছাড়া) প্রার্থীদের সর্বোচ্চ বয়সসীমায় ৩৯ মাস ছাড় দিয়ে জনপ্রশাসন মন্ত্রণালয় থেকে এসংক্রান্ত একটি নির্দেশনা জারি করা হয়।
 ,"
অন্তঃসত্ত্বার পাইলসের কী চিকিৎসা?,"অন্তঃসত্ত্বা নারীদের অনেকে পাইলসের সমস্যায় ভুগেন। এটি একটি বড় ধরনের স্বাস্থ্যঝুঁকি। সঠিক চিকিৎসা নিয়ে সহজেই পরিত্রাণ মেলে।,অন্তঃসত্ত্বাদের পাইলসের চিকিৎসায় করণীয় নিয়ে বিস্তারিত জানিয়েছেন মলদ্বার ও পায়ুপথ সার্জারি বিশেষজ্ঞ অধ্যাপক ডা. একেএম ফজলুল হক। ,বেশিরভাগ ক্ষেত্রে পাইলস বিনা অস্ত্রোপচারে রক্ষণশীল চিকিৎসায় ভালো করা সম্ভব। প্রথমত আসছি কোষ্ঠ ব্যবস্থাপনায়। মল যাতে শক্ত না হয় এবং মলত্যাগে কষ্ট না হয় তার ব্যবস্থা নিতে হবে।,এ জন্য বেছে খাবার খেতে হবে যাতে কোষ্ঠকাঠিন্য না হয়। আঁশ জাতীয় খাবার খেতে হবে যেমন শাকসবজি, ফলমূল, ইসুপগুলের ভুসি। গরু এবং খাসির মাংস কম খাওয়া ভালো।,এছাড়া প্রয়োজনে জুলাফ বা মল নরম করার ওষুধ ব্যবহার করা যেতে পারে। তবে এর যথেচ্ছ ব্যবহার ক্ষতিকর। এ ওষুধগুলো সঠিক মাত্রায় এবং সঠিক মেয়াদে ব্যবহার করা উচিত। অন্যথায় অভ্যাসে পরিণত হবে।,সিজ বাথ অর্থাৎ গরম পানির সেক দেওয়ায় উপকার পাওয়া যায়। এটির নিয়ম হচ্ছে আধগামলা গরম পানিতে লবণ দিয়ে নিতম্ব ডুবিয়ে ১০ মিনিট, দিনে ২-৩ বার বসে থাকতে হবে।,এতে যদি রোগীর উন্নতি না হয় তাহলে আমরা ইনজেকশন অথবা আধুনিক যন্ত্রের সাহায্যে বিনা অস্ত্রোপচারে এবং বিনা ব্যথায় এর চিকিৎসা করতে পারি। যেহেতু ইনজেকশনের সফলতা আশাব্যঞ্জক ও দীর্ঘস্থায়ী হয় না তাই পাইলসের চিকিৎসায় নতুন দিগন্তের উন্মোচন করে এমন ব্যবস্থা যেমন রিং লাইগেশন পদ্ধতি অত্যন্ত ফলপ্রসূ হতে পারে।,রিং লাইগেশন পদ্ধতি,এ পদ্ধতিতে একটি ছোট্ট যন্ত্রের সাহায্যে পাইলসের চিকিৎসা করা হয়। এটি ডাক্তারের চেম্বারেই সম্ভব। কোনোরূপ অবশ বা অজ্ঞান করার প্রয়োজন নেই। চিকিৎসা পরবর্তী কিছু দিনের ভেতর পাইলসটি আপনাআপনি কেটে পড়ে যায়।,পদ্ধতিটি প্রয়োগের সময় রোগী কোনোরূপ ব্যথা অনুভব করেন না। আমাদের শরীরে যেহেতু তিনটি পাইলস রয়েছে অতএব কিছুদিন পরপর এটি ২-৩ বার করা প্রয়োজন হতে পারে।,এ প্রসঙ্গে বিশ্ববিখ্যাত আমেরিকান পাইলস বিশেষজ্ঞ ডা. মারভিন এল করম্যান বলেন, এ পদ্ধতিতে চিকিৎসার সাফল্য এত চমৎকার যে ৮০ ভাগ পাইলস রোগী এ চিকিৎসায় সম্পূর্ণ নিরাময় হয়েছেন।,পদ্ধতিটি প্রয়োগের পর কিছু বিশেষ বিশেষ ওষুধ ও উপদেশ দেয়া হয়। এজন্য কোনোরূপ কর্মবিরতি বা ছুটি নেয়ার প্রয়োজন নেই। চিকিৎসার পর রোগী রিকশা বা গাড়িতে অনায়াসে কিছুক্ষণ পরই বাসায় ফিরে যেতে পারেন।,অপারেশন,অন্তঃসত্ত্বা অবস্থায় আমরা সাধারণত পাইলসের অপারেশন এড়িয়ে থাকি। পাইলসের জটিলতা যদি এমন পর্যায়ে পৌঁছে যে, অপারেশন ছাড়া কোনো বিকল্প নেই তখন অপারেশন করাই শ্রেয়।,বিশিষ্ট পাইলস বিশেষজ্ঞ ডা. সালিবী ২৫ জন অন্তঃসত্ত্বা মায়ের পাইলস অপারেশন করে এক গবেষণায় দেখিয়েছেন, ওই গর্ভবতীদের বা তাদের সন্তানদের কোনোরূপ অসুবিধা হয়নি।
 ,"
স্ট্রোকে সার্জারি কখন করা লাগে?,"দিন দিন স্ট্রোকের ঝুঁকি বাড়ছে। জীবনযাপনে অনিয়ম, মানসিক চাপ, খাবার দাবারে অনিয়ম এসব কারণে স্ট্রোকের রোগী বাড়ছে। ,মস্তিষ্কে রক্তক্ষরণজনিত কারণে স্ট্রোক হয়। আমাদের ধারণা শুধু রক্তক্ষরণজনিত স্ট্রোকে সার্জারি করা যায়। আসলে তা নয়। সব ধরনের স্ট্রোকেই সুনির্দিষ্ট কারণে সার্জারি করতে হয়। ,স্ট্রোক করলে কখন সার্জারি করা লাগে এ বিষয়ে বিস্তারিত জানিয়েছেন ঢাকা মেডিকেল কলেজ হাসপাতালের।নিউরো ও স্ট্রোক সার্জন ডা. মো. ইসমে আজম জিকো। ,* মস্তিষ্কের পর্দার মাঝে যদি রক্তক্ষরণ হয় যেটাকে বলা হয় সাবঅ্যারাকনয়েড হেমোরেজ, এরকম ক্ষেত্রে রক্তনালিতে জন্মগত/অর্জিত কারণে কোনো ফোস্কা তৈরি হয়ে সেটি ফেটে যায়।,* মস্তিষ্কের ভেতর রক্তক্ষরণ সাধারণত যাদের রক্তচাপ বেশি থাকে এবং অনিয়মিত মেডিসিন গ্রহণ করে তাদের মস্তিষ্কের ভেতরে রক্তক্ষরণ হয়। তাছাড়া রক্তনালির অস্বাভাবিক গঠন, রক্তনালির গায়ে ফোস্কা বা রক্তরোগের কারণেও হতে পারে।,এ দুটি লক্ষণ দেখা দিলে হাসপাতালে ভর্তি করিয়ে মেডিসিনের সঙ্গে অপারেশন (ক্লিপিং) ও ইন্টারভেনশন (কয়েলিং) প্রয়োজন হয়।,রক্তনালি বন্ধ হলে বা ইসকেমিক স্ট্রোক হলে কখন সার্জারি,করতে হবে,সাধারণত, এ ধরনের স্ট্রোক মেডিসিনের মাধ্যমেই ভালো হয়। কিন্তু যদি গলার রক্তনালিত ৭০ শতাংশ ব্লক থাকে, তাহলে অপারেশন লাগে। মস্তিষ্কের ভেতর রক্তনালি যদি বন্ধ হয়ে যায় তাহলে বিভিন্ন রকমের ইন্টারভেনশন/অপারেশন আছে। এটা নির্ভর করে রোগী স্ট্রোক হওয়ার কত সময় পরে স্ট্রোক ইউনিটে ভর্তি হয়। এখানে সময় একটা বড় বিষয়। রোগী যত দ্রুত আসবেন (৩-৪ ঘণ্টার মাঝে) তত ভালো সুফল পাওয়া যাবে। এক্ষেত্রে সাধারণত আউটডোরেই চিকিৎসা করা হয়। যদি অপারেশন বা ইন্টারভেনশন করা লাগে তাহলেই হাসপাতালে ভর্তি হওয়া প্রয়োজন।,অপারেশন কেন করা হয়,* জীবনরক্ষাকারী চিকিৎসা হিসাবে।,* প্যারালাইসিস থেকে রক্ষার জন্য।,* চোখের দৃষ্টিশক্তি রক্ষার জন্য।,* বাকশক্তি রক্ষার জন্য।,"
মেকআপের প্রসাধনীতে স্বাস্থ্য ঝুঁকি!,"মেকআপ নারীর সাজের গুরুত্বপূর্ণ অংশ। মেকআপ যেমন নারীর সৌন্দর্য ফুটিয়ে তোলে, তেমনি এর ক্ষতিকর দিকও রয়েছে- যদি ত্বকের ধরন অনুযায়ী সঠিক প্রসাধনী ব্যবহার না করা যায়। কারণ বাজারে চলতি প্রসাধনীতে মেশানো থাকে কিছু না কিছু রাসায়নিক, যা স্বাস্থ্যের জন্য মারাত্মক ক্ষতিকারক।,ত্বক ভীষণ সংবেদনশীল। আর তাই ত্বকে কোনো কিছু ব্যবহারের আগে তার সম্বন্ধে অবশ্যই জেনে রাখা প্রয়োজন।যেমন ফাউন্ডেশন এবং মাসকারার মতো মেকআপ যেগুলো নারীরা ব্যবহার করেন, সেগুলো নিরাপদই মনে করা হয়। কিন্তু বাস্তবে এগুলোর পার্শ্বপ্রতিক্রিয়া আছে। যার মধ্যে স্তন ক্যান্সার, ইনফেকশন, ব্রণ ও বন্ধ্যত্বের মতো স্বাস্থ্য ঝুঁকি দেখা দিতে পারে। ,প্রথমত মেকআপে ‘প্যারাবেন’ নামে একটি গুরুত্বপূর্ণ কেমিক্যালের উপস্থিতি পাওয়া যায়৷ দ্বিতীয়ত ‘ফালেটস’-এর উপস্থিতি অসংখ্য স্বাস্থ্য ঝুঁকি বাড়িয়ে দেয়। ,প্যারাবেন যা মাসকারা এবং মেকআপে পাওয়া যায়। ভেতরে ব্যাক্টিরিয়ার বেড়ে ওঠা আটকাতে, এটি নারীদের স্তন ক্যান্সারে আক্রান্ত হওয়ার সঙ্গে ভূমিকা রাখে। ,প্যারাবেন ছাড়াও ডিইপি (ডাইথেল ফালেটস) বন্ধ্যত্ব সৃষ্টিতে জড়িত এবং এটি গর্ভবতীকালীন সময়ে শিশুর বেড়ে ওঠায় প্রভাব ফেলে। ফলে আমরা মেকআপ সাবধানতার সঙ্গে এবং কম ব্যবহারের জন্য বলি৷ ,তিন থেকে ছয় মাসের মধ্যে আমাদের মেকাপ পরিবর্তন করা জরুরি, যেটি কঠিন। তাই আমার উপদেশ সঠিক মেকআপ বাঁছাইয়ে ত্বক বিশেষজ্ঞের সঙ্গে আলাপ করে নিন।,অতিরিক্ত মেকআপ ব্যবহার করলে কী হয়?,মেকআপে কেমিক্যাল থাকে। কিছুতে কম এবং কিছুতে বেশি। মেকআপ নেওয়া সমস্যা নয়। অতিরিক্ত এবং লম্বা সময়ের (৫ ঘণ্টার বেশি) জন্য এবং প্রতিদিন মেকআপ নেওয়া পার্শ্বপ্রতিক্রিয়া সৃষ্টি করে। যেমন- লোমকূপ, ব্রণ, লোমকূপ বন্ধ হয়ে যাওয়া এবং অনুজ্জ্বল ত্বকের মতো সমস্যা দেখা দেয়। ,মেকআপ কি ত্বকের বয়স বাড়িয়ে দেয়?,হ্যাঁ, মেকআপের কারণে আমাদের বয়স্ক দেখা যেতে পারে। এর কারণে অকাল বার্ধক্য ঘটতে পারে। অতিরিক্ত মেকআপ ব্যবহারের কারণে ত্বকের গুণও হারিয়ে যেতে পারে। ত্বক শুষ্ক, সংবেদনশীল এবং লাবণ্যহীন দেখা যায়। এ কারণে ত্বকের ধরন অনুযায়ী মেকআপ বাছাইয়ে সব সময় একজন ত্বক বিশেষজ্ঞের সঙ্গে পরামর্শ করতে হবে।,তাই স্বাস্থ্যকর ত্বকের জন্য ত্বকের ধরন অনুযায়ী প্যারাবেনবিহীন এবং গ্লুটেনবিহীন প্রসাধনী অপরিহার্য। কারণ উজ্জ্বল ত্বক বলতে কিছু না, গ্লাস ত্বকই (মসৃণ, কোমল ও দাগহীন) আসল।,লেখক: স্কিন স্পেশালিস্ট, বিউটি অ্যান্ড সোশ্যাল ইনফ্লুয়েন্সার।,"
বোনম্যারো ট্রান্সপ্ল্যান্ট কখন দরকার,"শরীরের হাড়ের ভেতরে এক রকম নরম পদার্থ থাকে, যাকে ম্যারো বা মজ্জা বলে। এটি ক্ষতিগ্রস্থ হলে প্রতিস্থাপন করা দরকার হতে পারে। অস্থিমজ্জা প্রতিস্থাপন মানে ডোনারের কাছ থেকে সুস্থ স্টেম সেল নিয়ে রোগীর শরীরে প্রতিস্থাপন করা। এই জন্য একে স্টেম সেল ট্রান্সপ্ল্যান্টও (এসসিটি) বলে। রক্তের যেমন একাধিক গ্রুপ থাকে, তেমন স্টেম সেলের মধ্যেও একাধিক টিসু গ্রুপ থাকে, যাকে এইচএলএ (হিউম্যান লিউকোসাইট অ্যান্টিজেনস) বলে। এই প্রতিস্থাপনে দাতা ও গ্রহীতার মধ্যে এইচএলএ ম্যাচ হওয়া জরুরি।,* অটোলোগাস ট্রান্সপ্ল্যান্ট,এক্ষেত্রে রোগী নিজেই দাতা। কোনো কোনো ক্যানসারের চিকিৎসায় রোগীকে হাই ডোজ কেমো বা রেডিয়েশন দেওয়ার আগে তার শরীর থেকে ভালো স্টেম সেল সংগ্রহ করে রাখা হয়। কেমো দিয়ে হাড়ের মধ্যে থাকা অস্থিমজ্জা সম্পূর্ণ ফাঁকা করে দেওয়ার দুদিন পরে সঞ্চয় করে রাখা সেল প্রতিস্থাপন করা হয়। এ ক্ষেত্রে রোগী যেহেতু নিজেই দাতা, তাই এইচএলএ ম্যাচের প্রসঙ্গ আসে না।,অ্যালোজেনিক ট্রান্সপ্ল্যান্ট,এ ক্ষেত্রে দাতা হবেন অন্য ব্যক্তি। এই প্রতিস্থাপনের কয়েকটি প্রকারভেদ আছে-,* ম্যাচড সিবলিং ট্রান্সপ্ল্যান্ট : আমরা জন্মসূত্রে মা-বাবার কাছ থেকে এইচএলএ পাই। তাই ভাই-বোনের মধ্যে এইচএলএ ১০০ শতাংশ ম্যাচ হওয়া সম্ভব। তবে এর ব্যতিক্রমও আছে। সংখ্যায় কম হলেও কিছু ক্ষেত্রে ভাই-বোনের মধ্যে এইচএলএ ম্যাচ হয় না।,* হ্যাপলোটাইপ মিসম্যাচড ট্রান্সপ্ল্যান্ট : এক্ষেত্রে দাতা হন বাবা-মার মধ্যে যে কোনো একজন। মা এবং বাবা যেহেতু দুটি আলাদা পরিবার থেকে আসেন, তাই তাদের যে কোনো একজনের সঙ্গে সন্তানের ৫০ শতাংশ অবধি এইচএলএ ম্যাচ করানো সম্ভব হয়।,* ম্যাচড আনরিলেটেড ট্রান্সপ্ল্যান্ট: এক্ষেত্রে দাতা পরিবারের বাইরের অজানা ব্যক্তি। কম্পিউটারের মাধ্যমে গ্রহীতার টিসু গ্রুপের সঙ্গে মিল আছে এমন কাউকে দাতা হিসাবে খুঁজে নেওয়া হয়। তবে এ পদ্ধতি বেশ সময় ও খরচসাপেক্ষ। কিন্তু ম্যাচড সিবলিং ট্রান্সপ্ল্যান্টের বাইরে সম্পূর্ণ সফল প্রতিস্থাপনের একমাত্র উপায় এটিই।,আমবিলিক্যাল কর্ড ব্লাড ট্রান্সপ্ল্যান্ট : এ ক্ষেত্রে নবজাতকের আমবিলিক্যাল কর্ড থেকে স্টেম সেল সংগ্রহ করে, প্রতিস্থাপন করা হয়। প্রতিস্থাপনের আগে ডোনারকে গ্রোথ ফ্যাক্টর ইঞ্জেকশন দেওয়া হয়। এই ইঞ্জেকশন রক্তকে স্টিমুলেট করে স্টেম সেলকে রক্তের মধ্যে নিয়ে আসে। সেটা সংগ্রহ করে শিরার মধ্য দিয়ে রোগীর রক্তে স্টেম সেল প্রবেশ করিয়ে দেওয়া হয়, যা রক্ত সংবহন তন্ত্রের মাধ্যমে চলে যায় দেহের সব হাড়ের ভেতরে। সেখানে প্রতিস্থাপিত হয়ে শুরু করে দেয় স্বাভাবিক রক্তকণিকার উৎপাদন। একে বলা হয় এনগ্রাফ্টমেন্ট। কেমোথেরাপির মাধ্যমে রোগীর হাড়ের ভেতরে সব মজ্জা খালি করে ফেলার দুদিন পরে স্টেম সেল প্রতিস্থাপন করা হয়। এই খালি করার সময়টা বেশ ঝুঁকিপূর্ণ। এ সময়ে শরীরে একেবারেই রোগপ্রতিরোধ ক্ষমতা না থাকায় বিভিন্ন ধরনের সংক্রমণ হওয়ার আশংকা থাকে। অ্যালোজেনিক প্রতিস্থাপনের ক্ষেত্রে ডোনারের স্টেম সেল রোগীর নিজের সেলে পরিণত হতে প্রায় দু’-তিন সপ্তাহ লাগে। ‘ফরেন বডি’ অর্থাৎ দাতার সেল গ্রহীতার শরীরে খাপ খাওয়ানোর সময়েও শরীরে বিভিন্ন সংক্রমণ হতে পারে। তবে অটোলোগ্যাস প্রতিস্থাপনে রোগী নিজেই দাতা, তাই এ ক্ষেত্রে জিভিএইচডির সমস্যা থাকে না। প্রতিস্থাপনের আগে ও পরে মিলিয়ে বেশ অনেক দিন মেডিক্যাল সার্পোট দিয়ে এবং অভিজ্ঞ চিকিৎসকের পর্যবেক্ষণে রোগীকে হাসপাতালে রাখা হয়।,লেখক : সিনিয়র কনসালটেন্ট, পেডিয়াট্রিক হেমাটোলজি ও অনকোলজি অ্যান্ড বোনম্যারো ট্রান্সপ্যালেন্ট সার্জন, এপোলো হাসপাতাল, দিল্লি ভারত।, ,"
রক্তনালির আঘাতের কী চিকিৎসা?,"মানব শরীরে অনেক রক্তনালি বিদ্যমান। এগুলো দুই ধরনের হয়ে থাকে। ধমনি ও শিরা। ধমনি অক্সিজেনসমৃদ্ধ রক্ত হৃৎপিণ্ড থেকে শরীরের বিভিন্ন অংশে ছড়িয়ে দেয় আর শিরা অক্সিজেনসমৃদ্ধ রক্ত শরীরের প্রত্যন্ত অঞ্চল থেকে হৃৎপিণ্ডে ফিরিয়ে আনে।,রক্তনালি নানা কারণে ক্ষতিগ্রস্ত হয়। সঠিক চিকিৎসা নিলে দ্রুত সুস্থ হওয়া যায়।,এ বিষয়ে বিস্তারিত জানিয়েছেন জাতীয় হৃদরোগ ইন্সটিটিউট ও হাসপাতালের সহযোগী অধ্যাপক ডা. আবুল হাসান মুহম্মদ বাশার ,বড় বড় ধমনি শরীরের অপেক্ষাকৃত গভীরে বিন্যস্ত থাকে। মানবদেহে শিরার বিন্যাস দু’স্তরে; একটি ত্বকের নিচে ও অপরটি দেহের গভীরে বড় বড় ধমনির সঙ্গে।,যদিও আঘাতের কারণে শরীরের যে কোনো অংশের ধমনি বা শিরাই ক্ষতিগ্রস্ত হতে পারে, বাস্তবতার নিরিখে সবচেয়ে গুরুত্বপূর্ণ হল বড় বড় ধমনির আঘাত। কেননা দ্রুত ব্যবস্থা নেয়া না গেলে এসব আঘাত অল্প সময়ের মধ্যে বড় ধরনের বিপদ ডেকে আনতে পারে।,ধমনিতে আঘাতের রকমফের,দুর্ঘটনায় যখন হাত বা পা আঘাতপ্রাপ্ত হয়, তখন চামড়া, হাড়, মাংস, স্নায়ু ইত্যাদির সঙ্গে ওপরে বর্ণিত ধমনিগুলোও আঘাতপ্রাপ্ত হতে পারে। আমাদের দেশে এসব আঘাত সংঘটিত হওয়ার প্রক্রিয়াগুলো মোটামুটি এরকম-,সড়ক দুর্ঘটনা,* গাছ বা অন্য কোনো উঁচু জায়গা থেকে নিচে পড়ে যাওয়া যা শিশু বা অল্প বয়স্কদের ক্ষেত্রে বেশি দেখা যায়,* ভারী যন্ত্রপাতি ও আসবাবপত্র নিয়ে কাজ করার সময় দুর্ঘটনা,সহিংসতা,শিরায় ইনজেকশনের মাধ্যমে মাদকদ্রব্য ব্যবহার।,কিডনি রোগীদের ডায়ালাইসিসের জন্য ব্যবহৃত ফিস্টুলায় মোটা সুচের আঘাতজনিত দুর্ঘটনা অথবা জীবাণু সংক্রমণ।,এসবের বাইরে অপারেশন করাতে গিয়ে দুর্ঘটনাবশত রক্তনালি কেটে ফেলা বা কখনও কখনও ধারালো অস্ত্র দিয়ে নিজের হাত বা পায়ের রক্তনালি কেটে ফেলার মতো ঘটনাও ঘটতে দেখা যায়।,মারাত্মক সড়ক দুর্ঘটনা বা ভারী যন্ত্রপাতির আঘাতে কখনও কখনও ধমনি ছিঁড়ে গিয়ে এর একটা অংশ স্থানচ্যুত বা বিচ্ছিন্ন হয়। আবার কখনও পুরোপুরি বিচ্ছিন্ন না হলেও ধমনির দেয়াল থেঁতলে যেতে পারে। তখন ধমনির ওই অংশের ভেতরে রক্ত জমাট বেঁধে যায়। আর এসবের অবশ্যম্ভাবী ফল হল আঘাতপ্রাপ্ত ধমনির পরবর্তী অংশে অক্সিজেনসমৃদ্ধ রক্ত সরবরাহ বিঘ্নিত হওয়া বা পুরোপুরি বন্ধ হয়ে যাওয়া।,ধমনিতে আঘাত বুঝার উপায়,ধমনির ক্ষতিগ্রস্ত স্থান থেকে ফিনকি দিয়ে রক্তক্ষরণ হতে পারে বা আঘাতপ্রাপ্ত অংশের আশপাশে জমাট রক্তের চাকা তৈরি হতে পারে।,আঘাতপ্রাপ্ত ধমনির পরবর্তী অংশে রক্ত সরবরাহ কমে যেতে পারে। ফলে হাত বা পায়ের ওই অংশ ফ্যাকাশে ও ঠাণ্ডা হয়ে আসে। অধিকাংশ ক্ষেত্রেই এ অংশে তখন নাড়ির উপস্থিতি টের পাওয়া যায় না বা পাওয়া গেলেও তা স্বাভাবিক নাড়ির মতো জোরালো হয় না।,রক্ত সরবরাহ মারাত্মকভাবে কমে গেলে আক্রান্ত অংশ ফুলে শক্ত হয়ে যেতে পারে, যাকে ‘কম্পার্টমেন্ট সিনড্রোম’ বলে। কম্পার্টমেন্ট সিনড্রোমের কারণে আক্রান্ত অংশের ভেতরে চাপ বেড়ে যায়, যার ফলে রক্ত সরবরাহ আরও কমে যায়।,একপর্যায়ে অক্সিজেন ও পুষ্টিবঞ্চিত মাংসপেশি ও স্নায়ুর মতো গুরুত্বপূর্ণ জিনিসগুলো মারা যেতে শুরু করে। তখন ওই অংশের অনুভূতি বা নড়াচড়ার ক্ষমতা দ্রুত লোপ পায়।,আঘাতের কারণে হাঁটুর পেছনের পপলিটিয়াল ধমনির রক্তপ্রবাহ হঠাৎ বন্ধ হলে এ অবস্থা সৃষ্টি হওয়ার আশঙ্কা সবচেয়ে বেশি। এ ক্ষেত্রে শতকরা ৮০ ভাগ রোগীর পা অকেজো হয়ে পড়ে এবং তা কেটে বাদ দিতে হয়। ফিমোরাল ধমনির ক্ষেত্রে এই হার শতকরা ৫২ ভাগ।,অবশ্য সব ধমনির ক্ষেত্রে এ কথা সমানভাবে প্রযোজ্য নয়। ছোট ছোট শাখা-প্রশাখা থাকার কারণে মূল ধমনি আঘাতপ্রাপ্ত হলেও অনেক সময় হাত বা পায়ের স্থায়ী ক্ষতি হয় না।,তাৎক্ষণিক করণীয়,দুর্ঘটনার কারণে গুরুত্বপূর্ণ ধমনির ক্ষতি হয়েছে কিনা- সাধারণ মানুষের পক্ষে তা বুঝে ওঠা সহজ নয়। এ ক্ষেত্রে তাই প্রাথমিক চিকিৎসক বা রোগীকে স্থানীয় হাসপাতালে নেয়ার পর যিনি প্রথম রোগী দেখেন তার ভূমিকা গুরুত্বপূর্ণ। হাত বা পায়ের আঘাতপ্রাপ্ত জায়গার পরবর্তী অংশের তাপমাত্রা, চামড়ার রঙ, নাড়ির উপস্থিতি, অনুভূতি বা নড়াচড়ার ক্ষমতা- এসব থেকে গুরুত্বপূর্ণ ধমনির আঘাত সম্পর্কে ধারণা পাওয়া সম্ভব।,যখনই গুরুত্বপূর্ণ ধমনির ক্ষতি হয়েছে বলে মনে হবে তখন বিন্দুমাত্র সময়ক্ষেপণ না করে দ্রুত রোগীকে রক্তনালি মেরামতের সুবিধাসম্পন্ন হাসপাতালে পাঠানোর ব্যবস্থা করা প্রয়োজন। সময় এ ক্ষেত্রে অত্যন্ত জরুরি।,পপলিটিয়াল ধমনির মতো গুরুত্বপূর্ণ ধমনির রক্তপ্রবাহ বন্ধ হলে সাধারণত দুর্ঘটনার ৫-৬ ঘণ্টার মধ্যে অপারেশনের মাধ্যমে ধমনি মেরামত করে রক্ত সরবরাহ আবার চালু করা দরকার। অন্যথায় পা স্থায়ীভাবে অকেজো হয়ে যেতে পারে।,অবশ্য রক্তক্ষরণ বন্ধ করার জন্য রক্তনালির ওপর পরিষ্কার কাপড় বা গজ দিয়ে চাপ প্রয়োগ করা বা সম্ভব হলে আঘাতপ্রাপ্ত রক্তনালি সাময়িকভাবে বেঁধে দেয়া যেতে পারে। অন্যথায় রক্তক্ষরণে জীবনহানিও হতে পারে। গুরুত্বপূর্ণ ধমনির আঘাতের ক্ষেত্রে দুর্ঘটনা পরবর্তী প্রতিটি মুহূর্ত মহামূল্যবান।,রোগীকে অন্য হাসপাতালে পাঠানোর সময় পর্যাপ্ত সতর্কতা অবলম্বন করা প্রয়োজন যেন আঘাতপ্রাপ্ত অংশ আরও ক্ষতিগ্রস্ত না হয় বা সেখানে থেকে নতুন করে রক্তক্ষরণ শুরু না হয়।,অনেক সময় রক্তক্ষরণ বন্ধের জন্য হাত বা পা এত শক্ত করে বাঁধা হয়, যার ফলে পরবর্তী অংশে রক্ত সরবরাহ বন্ধ হওয়ার উপক্রম হয়। এটিও কাম্য নয়।,আঘাতপ্রাপ্ত ধমনি ও শিরার চিকিৎসা,ধমনির আঘাত নিয়ে আসা রোগীদের ক্ষেত্রে ধমনি মেরামতের অপারেশনে যাওয়ার আগে আঘাত ঠিক কোথায় এবং কতখানি মারাÍক- সে সম্পর্কে ধারণা নেয়ার জন্য উপরোল্লিখিত শারীরিক পরীক্ষাগুলো ছাড়াও রক্তনালির ডুপ্লেক্স পরীক্ষার সাহায্য নেয়া যেতে পারে।,এর ফলে অনেক সময় অপ্রয়োজনীয় অপারেশন এড়ানো সম্ভব হয়। আঘাতপ্রাপ্ত ধমনির পরবর্তী অংশ জীবিত আছে কিনা- অপারেশনের আগে সে সম্পর্কে নিশ্চিত হওয়াও জরুরি। যদিও অনুভূতি ও নাড়ানোর ক্ষমতা থাকলে সাধারণভাবে সে অংশকে জীবিত বলে ধরে নেয়া যায়, তারপরও মাংসপেশিতে বিদ্যুৎ সঞ্চালনের মাধ্যমে এ ব্যাপারে পুরোপুরি নিশ্চিত হওয়া সম্ভব।,জীবিত ও কর্মক্ষম হাত বা পায়ের ক্ষতিগ্রস্ত ধমনি মেরামতের মাধ্যমে রক্ত সরবরাহ পুনঃপ্রতিষ্ঠার জন্য দ্রুত ব্যবস্থা নেয়া হয়। আবার অনেক সময় ‘ফ্যাসিওটমি’ নামক অপারেশনের মাধ্যমে হাত বা পায়ের ফুলে ওঠা শক্ত অংশের মাংসপেশিগুলোকে আলগা করে দেয়া হয়। এতে মাংসপেশির ভেতরকার চাপ কমে গেলে রক্ত সরবরাহে উন্নতি হয়।,পক্ষান্তরে হাত বা পায়ের যে অংশ জীবিত নেই, সে অংশে রক্ত সরবরাহ পুনঃপ্রতিষ্ঠার জন্য ধমনি মেরামতের অপারেশন বিধিসম্মত নয়। এতে বরং রোগীর ক্ষতি হওয়ার আশঙ্কা থাকে। মৃত মাংসপেশি থেকে ক্ষতিকর রাসায়নিক রক্তে মিশে গিয়ে কিডনির মারাত্মক ক্ষতি করতে পারে।,আঘাতপ্রাপ্ত শিরার চিকিৎসা ধমনির চেয়ে একটু আলাদা। রক্তক্ষরণ হচ্ছে এমন ছোট শিরা সাধারণত বেঁধে দেয়া হয়। এতে তেমন কোনো ক্ষতি হয় না। মাংসের গভীরে থাকা বড় শিরা বিশেষ করে হাঁটুর পেছনের পপলিটয়াল শিরা সম্ভব হলে মেরামত করা উচিত। অন্যথায় পায়ের নিচের অংশ মারাত্মকভাবে ফুলে যেতে পারে। গুরুত্বপূর্ণ ধমনি বন্ধ হয়ে গেলে বা সময়মতো মেরামত করা না গেলে হাত-পা নষ্ট হতে পারে, কিন্তু শিরা বন্ধ হলেও সাধারণত অঙ্গহানি হয় না।
 ,"
"প্রসবের পর থায়রয়েড গ্রন্থির প্রদাহ, কী করবেন","সন্তান প্রসবের পর নানা জটিলতা দেখা দেয় শরীরে। থায়রয়েড গ্রন্থির প্রদাহ এর মধ্যে একটি। এই প্রদাহের ফলে বিভিন্ন অঙ্গ-প্রতঙ্গে ইমিউন কার্যকারিতায় অস্বাভাবিকতা দেখা দিয়ে থাকে। ,এ বিষয়ে বিস্তারিত জানিয়েছেন হরমোন ও ডায়াবেটিস বিশেষজ্ঞ ডা. শাহজাদা সেলিম। ,প্রসব পরবর্তী থায়রয়েড গ্রন্থির প্রদাহ খুব বেশি হয় তা নয়, কিন্তু যখন হয় তখন শনাক্ত করা অনেক ক্ষেত্রেই জটিল হতে পারে। এ সমস্যাটি হওয়ার জন্য মায়ের আগে থেকেই থায়রয়েড সমস্যা থাকতে হবে তা নয়।,গর্ভকালের আগে বা গর্ভকালীন সময়ে যাদের থায়রয়েড ফাংশন ভালো ছিল, তারাও এতে আক্রান্ত হতে পারে। এ সমস্যায় আক্রান্ত অধিকাংশ নারীর থায়রয়েড গ্রন্থির কার্যকারিতা ১২ থেকে ১৮ মাসের মধ্যে স্বাভাবিক হয়ে যেতে পারে; তবে কারও কারও এ সমস্যা আজীবন থেকে যায়।,উপসর্গ,লক্ষণগুলো দু’পর্যায়ের হতে পারে; প্রথম পর্যায়ে থায়রয়েড হরমোন অতিরিক্ত হলে যে লক্ষণগুলো দেখা যায়, অনেকটা সে রকম লক্ষণই দেখা দেয়। যেমন- বুক ধড়ফড় করা, হৃদস্পন্দন বেড়ে যাওয়া, হার্ট ফেইলিউর, এনজাইনা বা বুক ব্যথা, ঘন ঘন পায়খানা হওয়া, খাওয়ার অরুচি, বমি বমি ভাব বা বমি হওয়া, অবসন্নতা বা নার্ভাসনেস, উত্তেজনা, আবেগপ্রবণতা, সাইকোসিস বা মানসিক বিষাদগ্রস্ততা; হাত-পা কাঁপা, নিদ্রাহীনতা, ঘাম বেড়ে যাওয়া, চুলকানি, হাতের তালু লাল হওয়া, গরম সহ্য করতে না পারা।,এ লক্ষণগুলো প্রসবের পরের এক থেকে চার মাসের মধ্যেই সাধারণত দেখা দেয়। পরবর্তী পর্যায়ের লক্ষণগুলো হল শারীরিক দুর্বলতা, শীত সহ্য করতে না পারা, ত্বক শুকনো লাগা, কোষ্ঠকাঠিন্য, অবসন্নতা ও ওজন বৃদ্ধি পাওয়া। এ লক্ষণগুলো পরবর্তী চার থেকে ছয় সপ্তাহের মধ্যে শুরু হয়ে ১২ মাস পর্যন্ত থাকতে পারে।,কারণ,প্রসব পরবর্তী থায়রয়েড গ্রন্থির প্রদাহের সঠিক কারণটি এখনও পরিষ্কারভাবে জানা যায়নি। তবে এদের প্রায় সবারই রক্তে এন্টিথায়রয়েড এন্টিবডি থাকে। যা এ ঘটনাটি ঘটাতে পারে বলে ধারণা করা হচ্ছে।,কারা বেশি ঝুঁকিতে থাকেন,যাদের অন্য কোনো অটোইমিউন রোগ আছে, তাদের প্রসব পরবর্তী থায়রয়েড গ্রন্থির প্রদাহ হওয়ার ঝুঁকি বেশি। এ তালিকায় টাইপ ১ ডায়াবেটিস, প্রসব পরবর্তী থায়রয়েড গ্রন্থির প্রদাহের আগের ইতিহাস পরিবারের আর কারও থায়রয়েড গ্রন্থির রোগের ইতিহাস ইত্যাদি। প্রসব পরবর্তী বিষণ্ণতার সঙ্গে এর একটি সংযোগ থাকতে পারে বলেও ধারণা করা হয়।,পরীক্ষা-নিরীক্ষা,অনেক সময়ই রোগ শনাক্তকরণ প্রক্রিয়া বিলম্বিত হয়ে যায়। কেননা এ লক্ষণ নিয়ে রোগী হয়তো হরমোন বিশেষজ্ঞের শরণাপন্ন হতে বিলম্ব করে ফেলেছেন। পরীক্ষা-নিরীক্ষার মধ্যে থায়রয়েড ও হরমোনের পরীক্ষা (TSH, FT4) গুরুত্বপূর্ণ। এর সঙ্গে এন্টিথায়রয়েড এন্টিবডি, থায়রয়েড গ্রন্থির আল্ট্রাসনোগ্রাম দরকার হতে পারে। খুব কমক্ষেত্রে থায়রয়েড গ্রন্থির রেডিও আয়োডিন আপটেক টেস্ট দরকার হতে পারে।,জটিলতা,প্রসব পরবর্তী থায়রয়েড গ্রন্থির প্রদাহের অধিকাংশ রোগীই ১২ থেকে ১৮ মাসের মধ্যে স্বাভাবিক অবস্থায় ফিরে আসতে থাকে। কিছু কিছু ক্ষেত্রে স্বাভাবিকতা না এসে বরং হাইপোথায়রয়েডিজম হয়, যা আজীবন থেকে যাই।,প্রতিরোধ,প্রসব পরবর্তী থায়রয়েড গ্রন্থির প্রদাহ সব সময় প্রতিরোধ করা সম্ভব হবে তা নয়। তবে যাদের ঝুঁকি বেশি তাদের সতর্ক হয়ে যেতে হবে। উপরে উল্লিখিত লক্ষণগুলো দেখা দিলেই দ্রুত হরমোন বিশেষজ্ঞের শরণাপন্ন হতে হবে।,"
‘সেরা রন্ধনশিল্পী-২০২২’ সম্মাননা পেলেন হাসিনা আনছার,"আন্তর্জাতিক শেফ দিবসে ‘সেরা রন্ধনশিল্পী-২০২২’ সম্মাননা পেয়েছেন কালিনারি আর্টিস্ট হাসিনা আনছার নাহার।,দিবসটি উপলক্ষ্যে গত বৃহস্পতিবার রাজধানীর একটি অভিজাত হোটেলে আয়োজিত অনুষ্ঠানে তার হাতে সম্মাননার ক্রেস্ট তুলে দেওয়া হয়।অনুষ্ঠানে ২০টি ক্যাটাগরিতে সম্মাননার ক্রেস্ট প্রদান করা হয়।,হাসিনা আনছার ‘নাহার কুকিং ওয়ার্ল্ড’র স্বত্বাধিকারী ও প্রশিক্ষক।এ ছাড়া কুকিং এসেসর আর ঐতিহ্যবাহী রান্না সেরা ১০০ রেসিপি বইয়ের সম্পাদক এবং বাংলাদেশ কুকিং অ্যাসোসিয়েশনের গণসংযোগ সম্পাদক তিনি।,আহসান হাবিবের সভাপতিত্বে অনুষ্ঠানে প্রধান অতিথি ছিলেন ঢাকা বিশ্ববিদ্যালয়ের জাপানি স্টাডিস বিভাগের চেয়ারম্যান আবদুল্লাহ আল মামুন।,বিশেষ অতিথি ছিলেন- বাংলাদেশ ট্যুরিজম রিসোর্ট ইন্ডাস্ট্রিজের সভাপতি খবির উদ্দিন আহম্মেদ, বাংলাদেশ রেস্তোরাঁ মালিক সমিতির মহাসচিব ইমরান হাসান, বাংলাদেশ পর্যটন করপোরেশনের সাবেক প্রিন্সিপাল পাভেল এ চৌধুরী, শেফ ইউনিটি অ্যাসোসিয়েশন অব বাংলাদেশের উপদেষ্টা শেফ নূরে আলম শিকদারসহ বিভিন্ন ব্যক্তিরা।,"
বাংলাদেশ ব্যাংকের সহকারী পরিচালক পদে নিয়োগ পরীক্ষা স্থগিত ,"বাংলাদেশ ব্যাংকের সহকারী পরিচালক পদে আগামী ২৮ অক্টোবর অনুষ্ঠেয় নিয়োগ পরীক্ষা স্থগিতের আদেশ দিয়েছেন হাইকোর্ট। ,রোববার বিচারপতি মো. মজিবুর রহমান মিয়া ও কাজী মো. ইজারুল হক আকন্দের বেঞ্চ এ আদেশ দেন।,নিয়োগ পরীক্ষা স্থগিতে রিট আবেদনটি করেছিলেন অ্যাভোকেট রাশিদুল হক।,একই সঙ্গে এ পদে আবেদনের জন্য ‘কেন চাকরি প্রার্থীদের বয়সসীমা ২৫.০৩. ২০২০ তারিখে নির্ধারণ করা হবে না’ তা জানতে রুলও জারি করেছেন আদালত।,বাংলাদেশ ব্যাংকের গভর্নর, বাংলাদেশ ব্যাংক এবং জনপ্রশাসন মন্ত্রণালয়ের সচিবকে রুলের জবাব দিতে বলা হয়েছে।,এর আগে ১৫ সেপ্টেম্বর বাংলাদেশ ব্যাংকের নিয়োগসংক্রান্ত ওয়েবসাইটে এক বিজ্ঞপ্তির মাধ্যমে ‘সহকারী পরিচালক (জেনারেল)’ পদে প্রিলিমিনারি পরীক্ষার (এমসিকিউ) তারিখ প্রকাশ করা হয়।,ওই বিজ্ঞপ্তিতে বলা হয়েছে, সহকারী পরিচালক পদের প্রিলিমিনারি পরীক্ষা আগামী ২৮ অক্টোবর সকাল ১০টা থেকে বেলা ১১টা পর্যন্ত অনুষ্ঠিত হবে। ঢাকা উত্তর ও দক্ষিণ সিটি করপোরেশনের বিভিন্ন কেন্দ্রে এ পরীক্ষা নেওয়ার কথা ছিল।,"
"ডেঙ্গিজ্বরে প্লাটিলেট কমে যাওয়ার লক্ষণ, কী করবেন ","বৃষ্টির মৌসুম শেষ দিকে। তবুও ডেঙ্গির প্রকোপ রয়ে গেছে। এই জ্বরে অনেকেরই প্লাটিলেট কমে যায়। যেটি খুবই বিপজ্জনক।,ডেঙ্গিতে প্লাটিলেট ঠিক থাকলেই যে রোগী ভালো থাকবে তা-ও নয়। প্লাটিলেট দিলেই যে রোগী সুস্থ হয়ে উঠবে এমনও নয়। অনেক কারণেই প্লাটিলেট কমে যেতে পারে। ডেঙ্গি জ্বরে প্লাটিলেট কমে গিয়ে নয় বরং রোগী মারা যায় ডেঙ্গি শক সিনড্রোমে। তাই প্লাটিলেট কাউন্ট ১০ হাজারের ওপরে থাকলে এবং এক্টিভ ব্লিডিং না থাকলে এটা নিয়ে আতঙ্কিত হওয়ার কারণ নেই।,ডেঙ্গির প্লাটিলেট কমে যাওয়ার লক্ষণ ও চিকিৎসা নিয়ে বিস্তারিত জানিয়েছেন হেমাটোলজি বিশেষজ্ঞ সহকারী অধ্যাপক ডা. মোহাম্মদ কামরুজ্জামান। ,
* ডেঙ্গি জ্বরে কী ঘটে,ডেঙ্গি ভাইরাসের কারণে রক্তনালিগুলো আক্রান্ত হয়। রক্তনালির গায়ে যেসব ছোট ছিদ্র থাকে সেগুলো বড় হয়ে যায়। তা দিয়ে রক্তের জলীয় উপাদান বা রক্তরস বের হয়ে আসে। ফলে রক্তচাপ কমতে থাকে, হেমাটোক্রিট বা পিসিভি বা প্যাকড সেল ভলিউম বাড়তে থাকে। এটা ঠেকাতে তখন রোগীকে পর্যাপ্ত ফ্লুইড বা তরল দিতে হবে। এই তরল মুখে খাওয়ানো যেতে পারে বা শিরায় দেওয়া হয়ে থাকে।,মানুষের রক্তে তিন ধরনের রক্তকণিকার সবচেয়ে ছোট কণিকাটি হলো প্লাটিলেট বা অনুচক্রিকা। রক্ত জমাট বাঁধতে সাহায্য করে প্লাটিলেট। তাই এটি কমে গেলে রক্তক্ষরণ হতে পারে এবং বেড়ে গেলে রক্ত জমাট বেঁধে হার্ট অ্যাটাক ও ব্রেইন স্ট্রোক হতে পারে।,
বয়স্কদের প্লাটিলেট বা অনুচক্রিকার স্বাভাবিক মাত্রা দেড় লাখ থেকে সাড়ে চার লাখ। যখন রক্তের প্লাটিলেট কাউন্ট কম থাকে তখন তাকে বলা হয় থ্রোম্বোসাইটোপেনিয়া। আর যখন বেশি থাকে তখন তাকে বলা হয় থ্রোম্বোসাইটোসিস।,* প্লাটিলেট কমে যাওয়ার লক্ষণ,* শরীরের যে কোনো স্থান থেকে সূক্ষ্ম রক্তপাত, যা পিনপয়েন্টের আকারে দেখা দেয়। ত্বকে বেগুনি রঙের চিহ্ন দেখা যায়। কারণ ত্বকের নিচে রক্তক্ষরণ হয়।,* মাসিকে অতিরিক্ত রক্তপাত হওয়া।,* মাড়ি বা নাক থেকে রক্তপাত হতে পারে।,* প্রস্রাব বা মলের সঙ্গে রক্তপাত।,* শরীরের কোথাও কাটলে অনেকক্ষণ ধরে রক্তপাত হয় ইত্যাদি।,* ডেঙ্গি জ্বরে করণীয়,ডেঙ্গি হলে প্লাটিলেট কত তা ঘন ঘন না দেখে বরং রোগীর অন্যান্য বিষয়ে লক্ষ্য রাখুন। যেমন-রক্তচাপ ঠিক আছে কি-না, রোগী পানি শূন্যতায় ভুগছে কি-না, রক্তের পিসিভি বা হেমাটোক্রিট কেমন তা দেখা উচিত। যদি এমনটি হয় তাহলে পর্যাপ্ত তরল দিন বা ফ্লুইড কারেকশন করুন, রক্তচাপ নিয়ন্ত্রণে রাখুন। প্রয়োজন হলে দ্রুত হাসপাতালে ভর্তি করাতে হবে। দেরিতে হাসপাতালে আসলে মৃত্যু ঝুঁকি বাড়ে।,"
যেসব কারণে শ্বাসকষ্ট হয়? ,"শ্বাস-প্রশ্বাস ছাড়া কেউ বাঁচে না। দেহঘড়ির এই অত্যাবশ্যকীয় এই উপাদান আমাদের স্বাভাবিক জীবন দেয়। শ্বাসকষ্ট মানুষের নিঃশ্বাস কেড়ে নিয়ে তাকে ঝুঁকির মধ্যে ফেলে দেয়। তাই যাদের শ্বাসকষ্ট রোগ রয়েছে, তাদের বাড়তি সাবধানতা অবলম্বন করা উচিত।,শ্বাসকষ্ট শ্বাস বন্ধ হয়ে যাওয়া, শ্বাস নিতে না পারা, শ্বাস নিতে সমস্যা হওয়া, রেসপিরাটরি ডিসট্রেস নামেও পরিচিত। এই রোগীর কষ্টের কোনো শেষ। শিশু থেকে বৃদ্ধ সব বয়সি মানুষ এই সমস্যায় ভুগতে পারে।,শ্বাসকষ্টের কারণ ও প্রতিকার নিয়ে বিস্তারিত জানিয়েছেন বক্ষব্যাধি বিশেষজ্ঞ ডা. মোহাম্মদ আজিজুর রহমান ,কী কারণে শ্বাসকষ্ট হতে পারে,* হাঁপানি বা অ্যালার্জি থাকলে,* ঠাণ্ডা লাগলে অনেকের শ্বাসকষ্ট দেখা দেয়,* এডিনয়েড থাকলে,* অবস্ট্রাক্টিভ স্লিপ অ্যাপনিয়া থাকলে,* সাইনোসাইটিস, হার্ট ফেইলিওর, নিউমোনিয়া ইত্যাদি রোগ দেখা দিলে,* ক্রনিক অবস্ট্রাক্টিভ পালমোনারি ডিজিজ (সিওপিডি)। এছাড়াও বহুবিধ কারণে শ্বাসকষ্টের অনুভূতি হতে পারে। জ্বরসহ বেশ কিছু শারীরিক রোগেও শরীরের অঙ্গপ্রত্যঙ্গগুলোর দহন বা মেটাবলিজম বেড়ে যাওয়ার জন্য নিশ্বাসের হার বেড়ে যায়। হাইপারভেন্টিলেশন সিন্ড্রোমের কারণটা যদিও খুব স্পষ্ট নয়, তবে এটার সঙ্গে উৎকণ্ঠা আর এক ধরনের ভয় পাওয়ার,ঘুমানোর জন্য বিছানায় শোয়ার পর কিছু ব্যক্তির শ্বাস নিতে অসুবিধা হয়।,নাকের সমস্যা ও অবস্ট্রাক্টিভ স্লিপ অ্যাপনিয়ার কারণে এমন হতে পারে।,শ্বাসকষ্ট থেকে আরাম পেতে কী কী পদক্ষেপ নেওয়া যায়,* ধূমপান পরিহার করুন। পরোক্ষ ধূমপানও শ্বাসকষ্টের জন্য ক্ষতিকর।,* হাঁপানি থাকলে হাঁপানির চিকিৎসা করান।,* অ্যালার্জি থাকলে অ্যালার্জি সৃষ্টি করে এমন বস্তু (যেমন- ধুলাবালি) ও খাবার (যেমন- গরুর মাংস, ইলিশ মাছ, বাদাম ইত্যাদি) এড়িয়ে চলুন।,* শরীরের ওজন নিয়ন্ত্রণে রাখুন।,* ঘর গোছানোর সময় বা বাইরে গেলে ডাস্ট মাস্ক পরে বের হবেন।,* বেশি পশমওয়ালা পালিত পশু রাখবেন না।,* ঘরবাড়ি সব সময় পরিষ্কার এবং ধুলামুক্ত রাখুন।
 ,"
থাইরয়েডের রোগীরা সুস্থ থাকার জন্য কী খাবেন,"গলার সামনে অবস্থিত প্রজাপতির মতো ছোট কিন্তু অত্যন্ত গুরুত্বপূর্ণ একটি গ্ল্যান্ড হলো থাইরয়েড। যা থেকে নিঃসৃত হয় ট্রাই আরোজে থাইরনিন এবং থাইরক্সিন হরমোন। এ হরমোনের কাজ শর্করা ও চর্বির বিপাক ক্রিয়াকে সাহায্য করা। থাইরয়েড গ্রন্থির কার্যকারিতা কমে যাওয়াকে বলে হাইপোথাইরয়েডিজম। আর অতিরিক্ত হরমোন নিঃসৃত হওয়াকে বলে হাইপার থাইরয়েডিজম। বর্তমানে থাইরয়েড গ্রন্থির সমস্যা বেড়েই চলেছে, বিশেষ করে নারীদের মধ্যে। থাইরয়েড জটিলতার কারণ হিসাবে অটোইমিউন বা দেহের রোগ প্রতিরোধ ব্যবস্থার ত্রুটিকে দায়ী করা হয়। কিছু কিছু খাবার থাইরয়েড গ্রন্থির কার্যকারিতা উন্নত করতে সাহায্য করে। যেমন-আয়োডিন, ভিটামিন সি, জিঙ্ক, থায়ামিন, ভিটামিন বি২ রাইবোফ্লাভিন, নায়াসিন, ভিটামিন বি৬ বা পাইরডক্সিন এবং সেলেনিয়াম।,আয়োডিন পাওয়া যাবে-সামুদ্রিক মাছ, স্পিরিলুনা, দুধ, ডিম, চিংড়ি মাছ ও আয়োডিনযুক্ত লবণ থেকে। ভিটামিন সি পেতে হলে আমলকী, পেয়ারা, লেবু, কাঁচামরিচ, কমলা, আলু ইত্যাদি খেতে হবে। জিঙ্ক পাবেন গরুর মাংস, কলিজা, মুরগির মাংস, কুমড়ার বীজ, সরিষা ও ডিম থেকে।,ভিটামিন বি১, বা থায়ামিন পাওয়া যাবে ভুসিসহ আটার রুটি, লাল চাল, ওটস, চিনাবাদাম, ইত্যাদিতে। ভিটামিন বি২ বা রাইবোফ্লাভিন আছে দুধ, দই ও দুধজাত খাদ্যতে।,নায়াসিন লাল চাল, ডালিম, মুরগির মাংস, টুনামাছ ইত্যাদিতে আছে। ভিটামিন বি৬ বা পাইরডক্সিন আছে কলিজা, লাল আটা ও লাল চাল, ওটস, আখরোট, পাকাকলা, আম, মিষ্টি আলু থেকে।,মেলেনিয়াম পাওয়া যাবে মাশরুম, ডিম, রসুন, পেঁয়াজ, মাছ, মুরগির মাংস, টমেটো টুনামাছ, ব্রকলি, দুধ ও দুধজাত খাদ্য থেকে। কিছু কিছু খাবার থাইরয়েড হরমোন তৈরিতে বাধা সৃষ্টি করে। যেমন-সয়াবিন, বাঁধাকপি, পালংশাক, ফুলকপি, মুলা, পান, সিগারেট, এলকোহল, অতিরিক্ত আঁশযুক্ত খাবার। এ খাবারগুলো ওষুধের কার্যকারিতা নষ্ট করে দেয়।,হাইপোথাইরয়েডের রোগীদের দ্রুত ওজন বাড়াতে থাকে। বুক ধড়ফড় করে, হঠাৎ হঠাৎ গরম লাগে, অস্থিরতা অনুভব হয়। এদিকে হাইপার থাইরয়েডের রোগীদের ওজন কমে যায়, রক্তের চাপ বাড়ে, ডায়রিয়া ও স্মরণশক্তি কমে যায়।,দুই ধরনের রোগীরই সুষম খাবার খাওয়া প্রয়োজন। এদের প্রচুর শাকসবজি, ফলমূল খেতে হবে। মাছ-মাংস-ডিম-ননীবিহীন দুধ চাহিদামতো খেতে হবে। মেটাবলিক রেট বেড়ে যায় বলে চা-কফি-চিনি বাদ দিতে হবে। তবে গ্রিন টি পান করা যায়। নিয়মিত হাঁটা বা ব্যায়াম করা উচিত।,লেখক : চিফ নিউট্রিশন অফিসার ও বিভাগীয় প্রধান (অব.), বারডেম। সভাপতি, ডায়াবেটিস নিউট্রিশনিস্ট সোসাইটি অব বাংলাদেশ, পপুলার ডায়াগনস্টিক সেন্টার, শ্যামলী ও অ্যাডভান্স হাসপাতাল, ঢাকা।,"
কাদের ভিটামিন ডি ওষুধ হিসেবে খেতে হবে,"ভিটামিন ডি শরীরের জন্য উপকারী উপাদান। এর ঘাটতি হলে হাড়ের সমস্যাসহ নানা প্রতিক্রিয়া দেখা দেয়। নিয়ম মেনে চললে এবং স্বাস্থ্যকর জীবন যাপন করলে ভিটামিন ডির ঘাটতি পূরণ করা সম্ভব। তবে কাউকে কাউকে ওষুধ হিসেবে ভিটামিন ডি খেতে হবে।  ,এ বিষয়ে বিস্তারিত জানিয়েছেন বঙ্গবন্ধু শেখ মুজিব মেডিকেল বিশ্ববিদ্যালয়ের হরমোন ও ডায়াবেটিস বিশেষজ্ঞ এন্ডোক্রাইনোলজি বিভাগের সহকারী অধ্যাপক ডা. শাহজাদা সেলিম।  ,সাম্প্রতিককালে গর্ভকালীন সময়ে ভিটামিন ডি-এর মাত্রা নিয়েও যথেষ্ট গবেষণা হচ্ছে। তবে শিশু-কিশোরদের ক্ষেত্রে ভিটামিন ডি-এর পরিমাণ ও অভাবজনিত সমস্যা আলোচনাটি এখনও ব্যাপক মাত্রা পাইনি, যদিও বিষয়টি ব্যাপক গুরুত্বের দাবিদার।,বাড়ন্তকালে শিশুদের দৈহিক কাঠামো তৈরি করার অন্যতম কাঁচামাল ক্যালসিয়াম- যা শরীরের ভিটামিন ডি দ্বারা অনেকাংশে নিয়ন্ত্রিত হয়। শিশুদের দৈহিক বৃদ্ধি, দৈহিক স্থূলতা সবকিছু ভিটামিন ডি-র সঙ্গে নিবিড়ভাবে সংশ্লিষ্ট।,বাংলাদেশসহ অনেক দেশেই কম বয়সী শিশু-কিশোরদের টাইপ ২ ডায়াবেটিস ক্রমশ বেশি মাত্রায় দেখা দেওয়ার পেছনে ভিটামিন ডি-র ঘাটতি একটি বড় কারণ হয়ে থাকতে পারে। ভিটামিন ডি-র ঘাটতিতে কিছু কিছু ক্যান্সার হওয়ার ঝুঁকিও বেড়ে যেতে পারে।,নাম শুনে ভিটামিন মনে হলেও ভিটামিন ডি আসলে একটি স্টেরয়েড হরমোন। অন্যান্য ভিটামিন যেখানে এন্টি অক্সিজেন বা কো-এনজাইম হিসাবে কাজ করে, ভিটামিন ডি (স্টেরয়েড হরমোন) জিন এক্সপ্রেশন নিয়ন্ত্রণ করে অর্থাৎ দেহের প্রোটিন তৈরিতে নিয়ন্ত্রণকারীর ভূমিকায় থাকে।,প্রাণিজ ও উদ্ভিদজাত স্টেরল ও ফাইটোস্টেরল থেকে সূর্যালোকের অতি বেগুনি রশ্মি দ্বারা রূপান্তরিত হয়ে দেহে ভিটামিন ডি তৈরি হয়। ভিটামিন ডি-২ ও ভিটামিন ডি-৩ মানব দেহে থাকে।,ভিটামিন ডি-র পরিমাপ,রক্তের সিরামে ভিটামিন ডি-র মাত্রা পরিমাপ করা হয়। একজন হরমোন বিশেষজ্ঞ বা অন্য কোনো চিকিৎসক যখন রোগীর দেহে ভিটামিন ডি-র ঘাটতি সন্দেহ করলে তার রক্তের ভিটামিন ডি [২৫(ঙঐ)উ] পরিমাপ করার উদ্যোগ নেবেন।,তবে ভিটামিন ডি ঘাটতি ও পরবর্তী চিকিৎসা পদ্ধতি নিরূপনের জন্য রক্তের ক্যালসিয়াম, প্যারাথায়রয়েড হরমোন ও ফসফরাসের মাত্রাও দেখে নিতে হয়। রোগীর দেহে প্রাপ্ত ভিটামিন ডি-র মাত্রা অনুসারে তাকে যে কোনো দলভুক্ত করা হয়-,ভিটামিন ডি-র উৎস,উৎস পরিমাণ ভিটামিন ডি-র,উপস্থিতি (ওট),সূর্যরশ্মি শরীরের ভিটামিন ডি-র চাহিদার ৮০ শতাংশের বেশি ত্বকে সূর্যরশ্মি পতিত হওয়ার কারণে তৈরি হয়।,খাদ্য উপাদান ৩.৫ আউন্স ৬০০-১০০০,স্যালমন ফিশ ৩.৫ আউন্স ১০০-২৫০,সার্ডিন (কৌটাজাত) ৩.৫ আউন্স ৩০০,টুনা (কৌটাজাত) ৩.৫ আউন্স ২৩৬,ম্যাকারেল (কৌটাজাত) ৩.৫ আউন্স ২৫০,তাজা মাশরুম ৩.৫ আউন্স ১০০,কৌটাজাত মাশরুম ৩.৫ আউন্স ১৬০০,ডিম (সিদ্ধ) ৩.৫ আউন্স ২০,টক দই ১৭৫ গ্রাম ৫৮-৭১,গরুর কলিজা (রান্না করা) ৭৫ গ্রাম ৩৬,৪০ ওট ভিটামিন ডি-র কার্যকারিতা ১ মাইক্রোগ্রাম সমতুল্য।,সূর্যালোক থেকে ভিটামিন ডি পেতে হলে মার্চ-অক্টোবর মাসের (অন্যান্য মাসগুলোতে আরও বেশি সময় ধরে) প্রতিদিন কমপক্ষে ৩০ মিনিট রোদ পোহাতে হবে যখন শরীরের ১৮ শতাংশের বেশি অংশে রোদ লাগবে।,১-৭০ বছর বয়সি মানুষের গড়ে প্রতিদিন ৬০০ ওট এবং ৭০ বছরের বেশি বয়সীদের ৮০০ ওট ভিটামিন ডি গ্রহণ করা দরকার।,কাদের ভিটামিন ডি ওষুধ হিসেবে খেতে হবে,* নবজাতক যারা শুধুই মায়ের দুগ্ধ পান করছে ও যারা ১০০০ মিলিলিটারের কম শিশুখাদ্য গ্রহণ করে।,* শিশু-কিশোর যারা অপরিকল্পিতভাবে গড়ে ওঠা নগরে বা অস্বাস্থ্যকর শহরে (ঢাকা অন্যতম) বসবাস করছে।,* দৈহিক স্থূল শিশু-কিশোর যাদের ত্বকের বিভিন্ন অংশে মকমলের মতো কালো অংশ দেখা দিচ্ছে।,* ধর্মীয় বা অন্য কারণে পোশাকে প্রায় সারাদেহ আবৃত শিশু-কিশোর।,* খাদ্য নালীর সমস্যার কারণে হজম ও বিপাকীয় কার্যক্রম হ্রাস পেলে।,* প্রাতিষ্ঠানিক জীবনযাপন (হেস্টেল, হাসপাতাল বা অফিস) যাতে রোদে যাওয়ার সুযোগ কমে যায়।,ভিটামিন ডি-র ঘাটতি খুব বেশি হলে ৪০ হাজার ওট সপ্তাহে এবং পরে মাসে একটি করে ভিটামিন ডি ক্যাপসুল খেয়ে যেতে হবে। ঘাটতি কম হলে ২০ হাজার ওট ক্যাপসুল যথেষ্ট হতে পারে।,ভিটামিন ডি-র ঘাটতি থাকলে তো বটেই, অন্য ক্ষেত্রেও, সব সূর্যালোকে যেতে হবে নিয়মিত। দুর্ভাগ্যবশত বাংলাদেশে প্রচলিত খাদ্যগুলোতে ভিটামিন ডি-র উপস্থিতি খুবই কম, তারপরও যেসব খাদ্যে ভিটামিন ডি-র কিছু পরিমাণে উপস্থিতি আছে তা যতটা সম্ভব নিয়মিত খাওয়ার অভ্যাস করতে হবে।
 ,"
"শিশুদের শরীরে মেদ জমে কেন, কী চিকিৎসা?","সন্তানের সুস্বাস্থ্য কোন বাবা-মা না চান? অনেকে আবার সুস্বাস্থ্য বলতে সন্তানের নাদুস-নুদুস চেহারাকে পছন্দ করেন। সন্তান গোগ্রাসে না খেলে বাবা-মায়ের কপালে ভাজ পড়ে। কিন্তু তারা জানেন না অধিকাংশ সময় অতিরিক্ত ওজন শিশুর শরীরে বিভিন্ন শারীরিক ও মানসিক সমস্যার সৃষ্টি করতে পারে।,স্থূলতা এমন একটা সমস্যা, যা অনেক সময় নজর এড়িয়ে যায়। শিশুর উচ্চতা বাড়ার সঙ্গে সঙ্গে ওজন বাড়ে, তবে তা সঠিক অনুপাতে বাড়ছে কিনা সেদিকে খেয়াল রাখা জরুরি। না হলে কখন যে আপনার শিশু স্থূলকায় হয়ে যাবে আপনি বুঝতেও পারবেন না।,এ বিষয়ে বিস্তারিত জানিয়েছেন হরমোন ও ডায়াবেটিস বিশেষজ্ঞ বঙ্গবন্ধু শেখ মুজিব মেডিকেল বিশ্ববিদ্যালয়ের অ্যান্ডোক্রাইনোলজি বিভাগের সহকারী অধ্যাপক ডা. শাহজাদা সেলিম। ,শিশুর ওজন কেন বাড়ে
দৈহিক ওজন বৃদ্ধির মূল কারণ হলো শক্তি ও তার ব্যবহারের মধ্যে অসঙ্গতি। আমাদের গৃহীত প্রায় প্রতিটি খাবারেই শক্তি ক্যালরি হিসেবে থাকে। আমরা আমাদের পছন্দ, সামর্থ্য ও অভ্যাস অনুযায়ী খাদ্যগ্রহণ করে থাকি। মানুষের বয়স, লিঙ্গ, ওজন আর দৈনন্দিন কাজের ওপর শরীরের ক্যালরির চাহিদা নির্ভর করে।,প্রকৃতপক্ষে কেউ যদি তার প্রাত্যহিক চাহিদার চেয়ে বেশি ক্যালরি প্রতিদিন বা প্রায়ই খাবারের মাধ্যমে গ্রহণ করে, তবে তার বাড়তি অংশ শরীরে মেদ হিসেবে জমতে থাকবে।,প্রয়োজনের তুলনায় বেশি খাবার খেলে শক্তি গ্রহণের তুলনায় যদি ক্যালরি খরচ কম হয় তা হলে দেহের ওজন বাড়তে থাকবে। আমাদের দেহের ভেতরের প্রতিটি অঙ্গ-প্রত্যঙ্গ কাজ করার জন্য প্রতি মিনিটে একটি নির্দিষ্ট পরিমাণ ক্যালরি ব্যবহার করে।,আমরা আমাদের গৃহস্থালি কাজকর্ম থেকে শুরু করে রাস্তায় হাঁটাচলা, খেলাধুলা, ছোটাছুটি, কর্মক্ষেত্রের কাজকর্ম এবং কথা বলতেও ক্যালরি ব্যবহার করে থাকি। এ ক্যালরি গ্রহণ ও ক্যালরি ব্যবহারের মধ্যে একটি ভারসাম্য থাকতে হবে।,প্রতিটি মানুষেরই তার সারা দিনের ক্যালরি চাহিদার কাছাকাছি পরিমাণ ক্যালরি খাদ্য ও পানীয়ের মাধ্যমে গ্রহণ করার চেষ্টা করতে হবে। বাড়ন্ত ছেলেমেয়ে ও গর্ভবতী মহিলাদের জন্য একটি নির্দিষ্ট পরিমাণ অতিরিক্ত খাদ্যগ্রহণের পরামর্শ দেওয়া হয়।,এ ছাড়া সবার জন্য চাহিদা হিসেবে খাদ্যগ্রহণের অভ্যাস করাটা জরুরি। কারও কারও আবার খাদ্য উপাদান পরিবর্তনের বিশেষ দরকার হয়।,কী করে বুঝবেন যে আপনার বাচ্চা স্থূল,নিয়মিত বাচ্চার দৈহিক ওজন মাপুন। প্রত্যেক বয়সের জন্য একটা কাঙ্ক্ষিত দৈহিক ওজন আছে। যদি আপনার বাচ্চার ওজন তার জন্য নির্দিষ্ট মাপের থেকে ২০ শতাংশ বেশি হয়, তা হলে বুঝবেন বাচ্চার ওবেসিটির সমস্যা রয়েছে।,বেসাল মেটাবলিক পার্সেন্টাইল চার্ট (Basal Metabolic Percentile Chart) ব্যবহার করেও ওবেসিটি মাপা যায়। আপনার বাচ্চার মেটাবলিক ইনডেক্স (Metabolic Index) যদি ৯৫ পার্সেন্টাইলের ওপরে হয়, তা হলে জানবেন আপনার বাচ্চা ওবিস গ্রুপে পড়ে।,ওবেসিটির রিস্ক ফ্যাক্টর
বাচ্চারা আজকাল খুব একটা খেলাধুলা ছোটাছুটির সুযোগ পায় না। বাড়িতে বসে ইন্টারনেট সার্ফ বা ভিডিও গেম খেলা বা টেলিভিশন দেখাটাই তাদের কাছে প্রধান আকর্ষণ। এ রকম শারীরিক শ্রমহীন জীবনযাপনের জন্য যথারীতি বাচ্চাদের ওজন বাড়তে থাকে এবং ক্রমশ তারা ওবেসিটির দিকে এগোয়।
টিভি দেখাটা বাচ্চাদের কাছে প্রায় একটা অ্যাডিকশন। খেলাধুলা ছেড়ে বাচ্চারা বাড়িতে বসে টিভি দেখাটা বেশি পছন্দ করে। আর টিভি দেখতে দেখতে চিপস, চকলেট, পপকর্নের মতো মুখরোচক খাবার খাওয়া এখন রীতিমতো অভ্যাসে পরিণত হয়েছে। একদিকে ক্যালরি গ্রহণ বৃদ্ধি, অন্যদিকে খেলাধুলার প্রতি অনীহা— সব মিলিয়ে ওজন দ্রুত হারে বাড়তে থাকে।
বাচ্চাদের যদি জিজ্ঞেস করা হয়, তারা কী খেতে ভালোবাসে, বেশিরভাগ বাচ্চাই উত্তর দেবে— চকলেট, কোল্ড ড্রিংকস, আইসক্রিম, রোল। আর কেক পেস্ট্রি তো আছেই। এক কথায় জাঙ্ক ফুড। এসব খাবারের মধ্যে ক্যালরির পরিমাণ খুব বেশি থাকে যা স্বাভাবিকভাবেই ওজন বাড়িয়ে দেয়।
বাচ্চারা সাধারণত বাবা-মাকে দেখে অনেক কিছু শেখে। আর আজকের দিনে বাবা-মায়েরাই যেহেতু শারীরিক শ্রম/ব্যায়াম/এক্সারসাইজের ব্যাপারে উদাসীন হয়ে পড়ে। ফলে দৈহিক স্থূলতা অর্জন ও শারীরিক স্থূলতা হয়ে পড়ে এবং রেজাল্ট ইজ ওবেসিটি।,বেশিরভাগ পরিবারেই আজকাল বাচ্চার সংখ্যা ১ বা ২ থাকে। ফলে বাবা-মায়েরা একটু বেশি তাদের প্যাম্পার করে থাকেন। বাচ্চার স্বাস্থ্য ভালো হবে এ ভেবে অনেক সময় তারা বেশি করে বাচ্চাকে খাওয়াতে থাকেন।
শুধু বাচ্চাকে খুশি করতে তার যা খেতে ইচ্ছা করে সেই খাবার নিমিষে হাজির হয়ে যায়, তা সে যতই হাই ক্যালরিযুক্ত খাবার হোক না কেন।,চাইল্ডহুড ওবেসিটির নেগেটিভ ইফেক্টস
ছোটবেলায় যদি আপনার বাচ্চা অতিরিক্ত মোটা হয়, বড় হয়ে ওজন আরও বাড়তে পারে, ফলে নানারকম অসুখ যেমন করোনারি হার্ট ডিজিস, ডায়াবেটিস, হাইপারটেনশন ইত্যাদি হওয়ার আশঙ্কা বেড়ে যায়। অতিরিক্ত ওজনের ফলে বাচ্চা সহজেই ক্লান্ত এবং কর্ম উদ্যমহীন হয়ে পড়ে।
অনেক সময় মোটাসোটা বাচ্চারা স্কুলের বিভিন্ন কর্মকাণ্ডে পুরোপুরি অংশগ্রহণ করতে পারে না। কখনো কখনো অন্য বাচ্চারাও নানারকমভাবে স্থূলকায় বাচ্চাদের টিজ করে। ফলো ওদের মধ্যে হীনমন্যতাবোধ বা মানসিক চাপ দেখা যায়।,প্রতিকার
ছয় মাস বয়স পর্যন্ত বাচ্চাকে শুধু মায়ের বুকের দুধ খাওয়ান, এতে ওবেস হওয়ার আশঙ্কা কম থাকে।,বাচ্চাকে স্বাস্থ্যকর খাবার অভ্যাস গড়ে তুলতে উৎসাহিত করুন। সুষম খাদ্যের ওপর নজর দিন। খেয়াল রাখবেন যেন খাদ্যে প্রোটিন, ভিটামিন, মিনারেল পরিমাণমতো থাকে। কোনো কিছুরই আধিক্য যেন না থাকে, তা হলেই বাচ্চা ভালোভাবে বেড়ে উঠবে। টিভি দেখতে দেখতে বাচ্চার চিপ্স, সফট ড্রিংকস খাওয়ার অভ্যাসকে প্রশ্রয় দেবেন না। আউটডোর গেমস খেলতে বাচ্চাকে উৎসাহ দিন।,বাড়িতে জাঙ্কফুড খাওয়ার অভ্যাস কমান। বাচ্চাকে বাড়ির খাবার সুন্দর করে সাজিয়ে-গুছিয়ে খেতে দিন, যাতে বাইরের খাবারের প্রতি আকর্ষণ কমে যায়।
 ,"
"বুক ধড়ফড় করে কেন, কী করবেন?","অনেকেই বুক ধড়ফড় সমস্যায় ভুগে থাকেন। হরমোনের মাত্রা ঠিক না থাকলে অনেক সময় এ সমস্যা দেখা দেয়। আরও নানা কারণে বুক ধড়ফড় করে।,বুক ধড়ফড়ের কারণ ও প্রতিকার নিয়ে বিস্তারিত জানিয়েছেন কার্ডিওলজি স্পেশালিস্ট অধ্যাপক ডা. মো. তৌফিকুর রহমান ফারুক।,বুক ধড়ফড় হৃদযন্ত্রের কিছু কিছু অসুখে করতে পারে। আবার হরমোনজনিত কিছু অসুখে অথবা অতিরিক্ত দুশ্চিন্তা, ভয় থেকেও বুক ধড়ফড় করতে পারে।,বুক ধড়ফড় কি স্বাভাবিক কোনো কারণে অর্থাৎ অসুখ-বিসুখ ছাড়াও করতে পারে?,হ্যাঁ, বুক ধড়ফড় কোনো অসুখ ছাড়াই স্বাভাবিক কারণে যেমন- ব্যায়াম করলে, অতিরিক্ত পরিশ্রম করলে, প্রেগন্যান্সির সময় হতে পারে। অথবা অতিরিক্ত চা পান বা কফি পান বা মদ্যপান করলেও বুক ধড়ফড় করতে পারে।,বুক ধড়ফড় করলে কী করা উচিত?,বুক ধড়ফড় যদি অতিরিক্ত দুশ্চিন্তার কারণে হয়, তবে দুশ্চিন্তা পরিহার করা উচিত। অতিরিক্ত চা পান বা ধূমপান বা কফি পানের অভ্যাস থাকলে তা বর্জন করে অল্প পরিমাণে পান করা যেতে পারে। এ ছাড়া কিছু কিছু পরীক্ষা করে বুক ধড়ফড়ের কারণ বের করা যায়; যেমন— ইসিজি, ইকো-কার্ডিওগ্রাম, ইটিটি, থাইরয়েড ফাংশন পরীক্ষা ও ইপি (ইলেকট্রোফিজিওলজি) পরীক্ষা।,নেশাদ্রব্যে কি  বুক ধড়ফড় করে?,হ্যাঁ, বুক ধড়ফড় হতে পারে যদি কেউ কোকেন বা অ্যামফিটামিন জাতীয় ওষুধ খায় বা নেশা করে। এমনকি ইয়াবা খেলেও বুক ধড়ফড় করতে পারে।,হাইপোগ্লাইসেমিয়া হলে অর্থাৎ রক্তের সুগার কমে গেলে, রক্তশূন্যতা থাকলে, রক্তচাপ কমে গেলে, জ্বর হলে এমনকি পানিশূন্যতা হলেও বুক ধড়ফড় করতে পারে।,কোন কোন ওষুধে বুক ধড়ফড় করতে পারে?,ওজন কমানোর ওষুধ, নাকের সর্দির ড্রপ, অ্যাজমার ওষুধ— এমনকি থাইরয়েডের ওষুধের ডোজের মাত্রা বেশি হলে বুক ধড়ফড় করতে পারে।,কী কী হৃদযন্ত্রের অসুখের কারণে বুক ধড়ফড় করতে পারে?,রোগীর অনিয়মিত হৃদস্পন্দন হলে, হার্টঅ্যাটাক হলে, হার্টে ও রক্তনালিতে ব্লকেজ থাকলে, হার্ট ফেইলিউর হলে, হার্টের ভাল্বে সমস্যা হলে এবং হৃদযন্ত্রের মাংসপেশিতে সমস্যা হলে বুক ধড়ফড় করতে পারে।,বুক ধড়ফড় কমাতে কী কী ব্যবস্থা অনুসরণ করতে হয়?,অতিরিক্ত দুশ্চিন্তা ও ডিপ্রেশন পরিহার করা। সে ক্ষেত্রে বিভিন্ন রকমের Relaxation exercise, Yoga, Bio-feedback, Aroma Therapy নেওয়া যেতে পারে। এ ছাড়া ধূমপান ত্যাগ করতে হবে। অতিরিক্ত কফি, চা বা পান বর্জন করতে হবে। যে কোনো ধরনের নেশাজাতীয় দ্রব্য পরিহার করতে হবে। তা ছাড়া ঠাণ্ডা কাশির ওষুধ অথবা হার্বাল মেডিসিন ডাক্তারের পরামর্শ অনুযায়ী নিয়মমতো খেতে হবে। এ ছাড়া যদি বুক ধড়ফড়ের সুনির্দিষ্ট কোনো কারণ পাওয়া যায়, তবে সে অনুসারে চিকিৎসা করতে হবে।
 ,"
শিশুর মলে রক্ত দেখা দেয় কেন? ,"শিশুর মলে রক্ত একটি জটিল স্বাস্থ্য সমস্যা। রোগ চিহ্নিত করে সঠিক চিকিৎসা না দিতে পারলে জটিলতার শেষ নেই।,নানা আন্ত্রিক রোগে মলে রক্ত দেখা যায়। আন্ত্রিক রক্তপাত নালির ওপরের অংশে বা নিচের অংশ যে কোনোটা থেকে হতে পারে।,কালো পায়খানা, দেখতে তারপিনের মতো দেখা গেলে তা পাকস্থলিতে অল্প পরিমাণ (৫০-১০০ মিলি) রক্তপাতের ফলে হতে পারে, যেটি ৩-৫ দিন স্থায়ী হয়।,অন্ত্রনালীর রক্তপাতের জন্য যথাযথ রোগ ইতিহাস ও শারীরিক পরীক্ষা সম্পন্ন করা হয়। সঙ্গে সঙ্গে ইমার্জেন্সি ব্যবস্থাও নেওয়া উচিত।,এ বিষয়ে বিস্তারিত জানিয়েছেন শিশু স্বাস্থ্য বিশেষজ্ঞ অধ্যাপক ডা. প্রণব কুমার চৌধুরী। ,যেসব দ্রব্য বা খাবার লাল রঙের যেমন জেলি, টমেটো বা স্ট্রবেরি, তা শিশুর বমিতে বা মলে রক্তরঙ নিয়ে আসতে পারে, তাই মেলেনাতে মলের ‘ওবিটি ল্যাব পরীক্ষা’ করিয়ে সুনিশ্চিত হতে হয়।,শিশুর নাক থেকে রক্তপাত, নবজাতক বয়সে জরায়ুতে থাকাকালে রক্ত গিলে ফেলা, কফ কাশিতে রক্ত, মুখগহ্বরের রক্তপাত গিলে ফেলার কারণে আন্ত্রিক নালি হতে রক্তপাত বলে ভ্রম হতে পারে। সেজন্য দ্রুততার সঙ্গে নাক, গলা ও মুখগহ্বর পরীক্ষা করার প্রয়োজন রয়েছে।,যেসব কারণে শিশু বয়সে আন্ত্রিক রক্তপাত হয়
* মলদ্বারের ফিসারস * ইন্টা-সাসেপশামস-টেলিস্কোপের মতো অন্ত্রনালির এক অংশ নিচের অংশে ঢুকে যাওয়া * অ্যামিবা পরজীবী সংক্রমণ,* মিকেলস ডাইভারটিকুলাম * কোলনের পলিপ * আন্ত্রিক প্রদাহ রোগ (আইবিডি) * পায়ুমুখের আলসার।,
 ,"
শ্বাসনালি পরিষ্কার রাখবেন যেভাবে ,"শ্বাসকষ্ট দূর করতে কণ্ঠনালি পরিষ্কার থাকাটা জরুরি। শ্বাসনালি পরিষ্কার থাকলে ফুসফুস সুস্থ থাকে। তাই শ্বাসনালি পরিষ্কার রাখার কৌশল জানা জরুরি।,এ বিষয়ে বিস্তারিত জানিয়েছেন মেডিসিন ও বক্ষব্যাধি বিশেষজ্ঞ অধ্যাপক ডা. মো. রাশিদুল হাসান। ,কাশি দেওয়ার কৌশল,একটি বিশেষ উপায়ে কাশির ফলে আপনার শ্বাসনালি থেকে কফ ওপরের দিকে উঠে আসবে।,‘হাফ’ (হঠাৎ হাহ্ করে শ্বাস ছাড়া) টেকনিক/কৌশল,কাশির এই কৌশলটি মূলত নিজে থেকেই হয়ে থাকে।,দুটি পা সমানভাবে মাটিতে রেখে একটি চেয়ারে বসুন। একটি টিস্যু পেপারের বক্স হাতের কাছে রাখুন। ধীরগতিতে নাক দিয়ে একটি দীর্ঘশ্বাস নিন। পরবর্তী ধাপে যাওয়ার আগ পর্যন্ত কিছুক্ষণের জন্য শ্বাস ধরে রাখুন।,শ্বাস ছাড়ার জন্য মুখ খুলুন এবং গলা দিয়ে একটি ‘হাহ্’ (হঠাৎ হাহ্ করে শ্বাস ছাড়ুন) যাতে হয় শব্দ করুন (যেভাবে আপনি চশমা পরিষ্কার করে থাকেন)। শ্বাস ছাড়ার জন্য ২ থেকে ৩ বার ‘হাহ্’ করুন। কিছু সেকেন্ডের জন্য আরাম করুন, প্রয়োজন হলে এই ধাপটি পুনরায় করুন।,ভঙ্গিগত নিষ্কাশন : এভাবে শুতে হবে যাতে মধ্যাকর্ষণ শক্তির মাধ্যমে ফুসফুস থেকে কফ বের হয়ে আসে। এ অবস্থায় থাকাকালীন ধীর এবং গভীর ডায়াফ্রামের মাধ্যমে পেট ফুলিয়ে শ্বাস নিন। যখন কাশি দেওয়ার প্রয়োজন হবে ‘হাফ’ (গলা খাকারি) পদ্ধতি অবলম্বন করুন।,ভঙ্গিগত নিষ্কাশনের সঙ্গে সঙ্গে নিম্নলিখিত পদ্ধতিগুলোও কফ দূরীকরণে সাহায্য করে।,আপনি অথবা কোনো সাহায্যকারী আপনার বুকে হালকাভাবে দুই হাত দিয়ে থাপ্পড় দিতে পারে যাকে Chestpercussion বা বুকে চাপড় দিয়ে কফ বের করা পদ্ধতি বলে। একটি ভাইব্রেটিং ডিভাইস (কাঁপুনির যন্ত্র) ও আপনার পিঠে ধরা হতে পারে।,"
"খোসপাঁচড়া রোগের লক্ষণ, প্রতিকার ও চিকিৎসা","চুলকানির রোগগুলোর মধ্যে স্ক্যাবিস বা খোসপাঁচড়া। এটি একটি বিরক্তিকর ও বিব্রতকর রোগ। যেখানে সেখানে শরীর চুলকানোর মতো বিব্রতকর অবস্থায় পড়তে হয়। এটি একটি ছোঁয়াচে রোগ। পরিবারের একজন আক্রান্ত হলে তার সংস্পর্শে আসা অন্যরাও আক্রান্ত হতে পারেন। এতে শিশুরা বেশি আক্রান্ত হয়। এর কারণ তাদের চামড়া বেশ সংবেদনশীল থাকে।,অনেক কারণে শিশুদের খোসপাঁচড়া হয়ে থাকে। যেমন-তারা হাত-পা ভালো করে ধুতে জানে না। হাইজেনিক ব্যবহার তারা জানে না। এটি প্রথমে ফুসকুড়ির মতো দেখা যাবে, লাল লাল দানা দেখা দেবে। হাতের আঙ্গুলের ফাঁকে হয় সাধারণত, এরপর কনুইতে এবং বগলে হয়ে থাকে। পরে সেটি নাভির কাছে গিয়ে ছড়িয়ে পড়ে।,শিশুদের খোসপাঁচড়া দেখা দেওয়ার পর সঠিক চিকিৎসা দিতে না পারলে তারা চুলকিয়ে ইনফেকশন করে ফেলে। একটা পর্যায়ে সেখানে পুঁজ দেখা দেয়। এ ক্ষেত্রে ইনফেকশন হলে সেটি কমানোর ওষুধ দিতে হয়। এরপর গায়ে লাগানোর ওষুধ দিয়ে থাকেন চিকিৎসকরা। এক্ষেত্রে পুরো পরিবারকে একত্রে চিকিৎসা নিতে হয়।,বড়দের ক্ষেত্রে যখন স্ক্যাবিস হয় তখন তার চেনার লক্ষণও প্রায় একই। শরীর অনেক বেশি চুলকাবে বিশেষ করে রাতে বেশি চুলকানি হয়। এক বিছানায় একসঙ্গে অনেকেই গাদাগাদি করে ঘুমালে, এক তোয়ালে বা বালিশ-চাদর ব্যবহার করলে একজন থেকে আরেকজনে ছড়ায় এ রোগ।,সাধারণ কিছু স্বাস্থ্যবিধি মেনে চললে এ ধরনের রোগ এড়ানো সম্ভব। পরিবারের সদস্যদের তোয়ালে ও জামাকাপড়, বালিশ আলাদা ব্যবহার করা উচিত। জামাকাপড় ও নিয়মিত ব্যবহার্য জিনিস নিয়মিত সাবান দিয়ে ধুয়ে কড়া রোদে অন্তত চার ঘণ্টা শুকাতে হবে। সম্ভব হলে ইস্ত্রি করে ব্যবহার করতে হবে।,স্ক্যাবিসের চিকিৎসায় পারমিথ্রিন ক্রিম সঠিক নিয়মে ব্যবহার করতে হবে। এ ছাড়া অ্যান্টিহিস্টামিন খেতে হবে। ওষুধের ব্যবহার করতে হবে নিয়ম মেনে। পরিপূর্ণ চিকিৎসা না দিলে পূণরায় স্ক্যাবিস হতে পারে। পরিস্থিতি বেশি খারাপ হলে বা ঘা হয়ে ব্যাকটেরিয়ার সংক্রমণ হলে অ্যান্টিবায়োটিক খেতে হবে। চিকিৎসা নেওয়ার পরও সব কাপড়চোপড়, চাদর, তোয়ালে, বালিশ, গরম সাবান-পানি দিয়ে ধুয়ে কড়া রোদে শুকাতে হবে। খোসপাঁচড়া সঠিক সময়ে চিকিৎসা না করালে কিডনিও প্রদাহে আক্রান্ত হতে পারে।,লেখক : চর্ম ও যৌন রোগ বিশেষজ্ঞ এবং সহকারী অধ্যাপক ও বিভাগীয় প্রধান, কুর্মিটোলা হাসপাতাল, ঢাকা।,"
চিকিৎসায় নিরাময়যোগ্য রোগ ব্রেস্ট ক্যানসার,"ক্যানসারের অনেকগুলো ধরণ আছে। প্রত্যেকটি ধরণই মারাত্মক। তবে এর চিকিৎসাও আছে। এসব ধরণের মধ্যে অন্যতম স্তন বা ব্রেস্ট ক্যানসার। বিশেষ করে নারীদের জন্য। স্তন ক্যানসার স্তন কোষে বিকশিত হয়। এটি স্তনের লোবিউল বা নালীতে সৃষ্টি হয়। স্তন লোবিউল হল সেই গ্রন্থি যেখানে বুকের দুধ (নারীদের ক্ষেত্রে) উৎপন্ন হয়। এই দুধ লোবিউল থেকে স্তনবৃন্তে স্তন নালী নামে পরিচিত পাতলা নল দ্বারা পরিবাহিত হয়। স্তন ক্যানসার তন্তুযুক্ত স্তনের টিস্যুতেও বিকশিত হতে পারে। এ টিস্যুকে স্ট্রোমাল টিস্যুও বলা হয়। ক্যানসার কোষ সুস্থ স্তন টিস্যু আক্রমণ করে এবং বাহুতে লিম্ফ নোডগুলোতে বিস্তার লাভ করে। স্তনের ক্যানসার হয় যখন কোষের বৃদ্ধি নিয়ন্ত্রণকারী জিনে মিউটেশন হয়। এই মিউটেশনের কারণে কোষগুলো অনিয়ন্ত্রিতভাবে বাড়তে থাকে। এসব কোষ সুস্থ কোষগুলোকেও প্রভাবিত করে এবং তাদের স্বাভাবিক বৃদ্ধিতে বাধা দেয়।,** লক্ষণ,* স্তনে চাকা,* স্তনবৃন্ত থেকে রক্তপাত,* স্তনের চামড়ার রঙের পরিবর্তন,* অ্যাক্সিলারি বা বগলে চাকা,* উল্টানো স্তনবৃন্ত,* স্তনের আকৃতি বা আকারে হঠাৎ পরিবর্তন,* স্তনবৃন্ত বা স্তনের চামড়া খোসার মত হওয়া,* স্তনের রঙ লাল হয়ে যওয়া,* বুকের দুধ ছাড়া স্তনবৃন্ত থেকে অস্বাভাবিক তরল স্রাব নির্গত হওয়া।,* স্তন ক্যান্সারের চিকিৎসা,স্তন ক্যানসারের ধরন, পর্যায়, টিউমারের আকার ও রোগীর সামগ্রিক স্বাস্থ্যের উপর চিকিৎসা নির্ভর করে। সার্জারি স্তন ক্যানসারের চিকিৎসার সাধারণ পদ্ধতি।,* অস্ত্রোপচার,স্তনের টিউমার অপসারণের জন্য অনেক ধরনের অস্ত্রোপচার করা যেতে পারে, যার মধ্যে রয়েছে-,* লাম্পেকটমি : টিউমার এবং আশপাশের কিছু টিস্যু অপসারণ করা হয়।,* মাস্টেকটমি : এক্ষেত্রে পুরো স্তন অপসারণ করা হয়। ডাবল মাস্টেকটমি মানে উভয় স্তন অপসারণ।,* সেন্টিনেল নোড বায়োপসি : স্তনের টিউমার থেকে কয়েকটি লিম্ফ নোড কেটে পরীক্ষার জন্য পাঠানো হয়। যদি ক্যানসারের রিপোর্ট নেগেটিভ হয়, লিম্ফ নোড অপসারণের জন্য কোন অস্ত্রোপচারের প্রয়োজন হয় না।,* অ্যাক্সিলারি লিম্ফ নোড অপারেশন : যদি সেন্টিনেল নোড বায়োপসির সময় অপসারিত লিম্ফ নোডগুলোতে ক্যানসার ধরা পড়ে, চিকিৎসক অতিরিক্ত লিম্ফ নোডগুলো অপসারণ করতে পারেন।,* কনট্রালট্রাল প্রোফিল্যাকটিক মাস্টেকটমি : একটি স্তনে ক্যানসার ধরা পড়লেও কিছু ক্ষেত্রে সুস্থ স্তনও সরিয়ে নেয়া হয়।,* বিকিরণ থেরাপি : এ পদ্ধতিতে উচ্চ ক্ষমতাসম্পন্ন বিকিরণ রশ্মি ক্যানসার কোষগুলোকে লক্ষ্য করে নিষ্ক্রিয় করার মাধ্যমে ধ্বংস করা হয়। এ চিকিৎসায় সাধারণত একটি বড় মেশিন ব্যবহার করা হয়।,* ব্র্যাকিথেরাপি,এ পদ্ধতি শরীরের ভেতর থেকে ক্যানসার অপসারণের জন্য ব্যবহার করা হয়। এতে টিউমারের স্থানের কাছে শরীরের ভেতর অল্প সময়ের জন্য তেজস্ক্রিয় বীজ বসানো হয় এবং এভাবে ক্যানসার কোষ ধ্বংস করা হয়।,* কেমোথেরাপি,এ পদ্ধতিতে ক্যানসার কোষ ধ্বংস করার জন্য নির্দিষ্ট কিছু ওষুধ ব্যবহার করা হয়। এ চিকিৎসা প্রায়ই ক্যানসার অপসারণের জন্য অস্ত্রোপচারের সাথে ব্যবহৃত হয়। ক্যানসার কোষগুলোকে সঙ্কুচিত করার জন্য অস্ত্রোপচারের আগে কেমোথেরাপি করা যেতে পারে, যাতে পরবর্তীতে অস্ত্রোপচারের মাধ্যমে সেগুলো সহজেই অপসারণ করা যায়।,* হরমোন থেরাপি,হরমোন থেরাপি বা হরমোন-ব্লকিং থেরাপি সেই স্তন ক্যান্সারের চিকিৎসায় ব্যবহৃত হয় যা হরমোনের প্রতি সংবেদনশীল। হরমোন থেরাপি ইস্ট্রোজেন এবং প্রোজেস্টেরন (নারীদের সেক্স হরমোন) উৎপাদন বা ক্যানসার কোষের হরমোন রিসেপ্টরগুলোতে কিছু ওষুধ ব্যবহার করে ব্লক করতে সাহায্য করে। এ পদ্ধতিতে চিকিৎসা ক্যানসারের বৃদ্ধি ধীর বা বন্ধ করতে সাহায্য করে।,* লক্ষ্যযুক্ত বা টারগেটেড থেরাপি,এ পদ্ধতির চিকিৎসায় নির্দিষ্ট কিছু ওষুধ ক্যানসার কোষ ধ্বংস করতে সাহায্য করে।,* ইমিউনোথেরাপি,বিশেষ ক্ষেত্রে ক্যানসারের বিরুদ্ধে লড়াই করার জন্য শরীরের রোগ প্রতিরোধ ব্যবস্থাকে ব্যবহার করা হয়। ক্যানসার কোষ প্রোটিন তৈরি করে যা শরীরের রোগ প্রতিরোধ ব্যবস্থাকে দুর্বল করে দেয় ও শরীরকে ক্যানসারের বিরুদ্ধে লড়াইয়ে বাধা দেয়। এ ধরণের চিকিৎসাকে ইমিউনোথেরাপি বলে।,* উপশমকারী (সহায়ক) যত্ন,এটি একটি বিশেষ চিকিৎসা সেবা যা ব্যথা ও এ গুরুতর অসুস্থতার সঙ্গে যুক্ত অন্যান্য উপসর্গ থেকে মুক্তি দিতে সাহায্য করে। ক্যানসার রোগীদের জীবনযাত্রার মান উন্নত করতে অন্যান্য চিকিৎসার সাথে উপশমকারী চিকিৎসাও দেয়া হয়।,কারা ঝুঁকিতে আছেন,* বয়স বাড়ার সঙ্গে সঙ্গে ক্যানসারের ঝুঁকি বাড়ে,* মহিলারা বেশি আক্রান্ত হন,* স্তনে কোনো রোগ ও ক্যানসারের ইতিহাস থাকলে,* যাদের পরিবারে ব্রেস্ট ক্যানসারের ইতিহাস আছে,* বিকিরণ এক্সপোজার,* স্থুলতা,* ১২ বছর বয়সের আগে মাসিক শুরু হওয়া,* বিলম্বিত মেনোপজ (মাসিক বন্ধ হওয়া),* অধিক বয়সে সন্তান প্রসব,* যে বিবাহিত নারীর কখনো সন্তান হয়নি,* অ্যালকোহল সেবন,* ধূমপান,* গর্ভনিরোধক বড়ির দীর্ঘমেয়াদী ব্যবহার,* মেনোপজের পর ইস্ট্রোজেন এবং প্রোজেস্টেরন প্রতিস্থাপনের জন্য পাঁচ বছরেরও বেশি সময় ধরে হরমোন ওষুধ গ্রহণ।,কীভাবে নির্ণীত হয়,স্তন ক্যানসার নিশ্চিত করার জন্য নিুলিখিত পরীক্ষাগুলো করা হয়-,* স্তন পরীক্ষা : স্তন এবং বগলে লিম্ফ নোড-দুটোই পরীক্ষা করে কোন গলদ বা অস্বাভাবিকতা আছে কি না সেটা দেখা।,* ম্যামোগ্রাম : এক ধরনের এক্স-রে। এটি একটি স্ক্রীনিং পদ্ধতি।,* এমআরআই স্ক্যান : স্তনের ছবি তুলতে শক্তিশালী চুম্বক এবং রেডিও তরঙ্গ ব্যবহার করা হয়।,* বায়োপসি : সন্দেহজনক বা আক্রান্ত টিস্যুর একটি ছোট অংশ অস্ত্রোপচার করা হয় এবং পরীক্ষাগারে এ স্যাম্পল পাঠানো হয়। এটি স্তন ক্যানসার নির্ণয়, কোষের ধরন এবং ক্যানসারের গ্রেড নির্ধারণ করে। (ক্যান্সারের গ্রেড শুন্য থেকে চার পর্যন্ত, গ্রেড শুন্য অ-আক্রমণকারী ক্যানসার নির্দেশ করে এবং চতুর্থ পর্যায়টি মেটাস্ট্যাটিক স্তন ক্যানসারকে নির্দেশ করে অর্থাৎ এমন ক্যানসার যা শরীরের অন্যান্য অংশে ছড়িয়ে পড়েছে)।,স্তন ক্যানসারের কারণ,অনেক কারণেই স্তন ক্যানসার হতে পারে। সঠিক কারণ এখনও জানা যায়নি, তবে কিছু গবেষণায় জানা গেছে-,* স্তন ক্যানসার হয় যখন মিউটেটেড কোষ (কোষের ডিএনএ সিকোয়েন্সের পরিবর্তন) নিয়ন্ত্রণের বাইরে বেড়ে যায় এবং টিউমার গঠন করে।,* এ মিউটেশন হয় সোমাটিক (উত্তরাধিকারসূত্রে প্রাপ্ত নয়) অথবা জেনেটিক (উত্তরাধিকারসূত্রে প্রাপ্ত) কারণে।,* জিনগত পরিব্যক্তি,স্তন ক্যানসারের ক্ষেত্রে কিছু কিছু জিনগত পরিব্যক্তিও অনেক ক্ষেত্রে দায়ী। এমনকি বিশ্বব্যাপী পরিসংখ্যান অনুযায়ী ৫-১০% স্তন ক্যানসার জিনগত পরিব্যক্তির কারণেই হয়ে থাকে। চিকিৎসকদের মতে, যেসব নারীদের ৫০ বছরের আগেই স্তন ক্যানসার ধরা পড়েছে তাদের ক্ষেত্রে স্তন ক্যানসার হওয়ার আশংকা ১.৭ শতাংশ বৃদ্ধি পায়।,অন্যক্ষেত্রে যেসব নারীর স্তন ক্যানসার ৫০ বছর বা তারপরে গিয়ে ধরা পড়েছে সেখানে এ সংখ্যাটি নেমে ১.৪ শতাংশ হয়ে যায়। আবার পরীক্ষা করে দেখা গেছে, যেসব মহিলার আত্মীয়দের মধ্যে স্তন ক্যানসার রোগীর সংখ্যা যথাক্রমে শূণ্য, এক বা দুই সেসব ক্ষেত্রে তাদের ৮০ বছরের আগে স্তন ক্যানসার হওয়ার আশংকা যথাক্রমে ৭.৮%, ১৩.৩% এবং ২১.১%।,শুধু তাই নয়, এসব ক্ষেত্রে স্তন ক্যানসারের কারণে মৃত্যুহারের পরিমাণ যথাক্রমে ২.৩%, ৪.২% ও ৭.৬%।,এমনকি যেসব নারীর নিকটাত্মীয়দের মধ্যে যদি কারো স্তন ক্যানসার ধরা পড়ে তবে তাদের ৪০-৫০ বছরের মধ্যে স্তন ক্যানসার হওয়ার আশংকা সাধারণ মানুষের থেকে প্রায় দ্বিগুণ বৃদ্ধি পেয়ে থাকে। ৫% এর কম ক্ষেত্রে দেখা যায় যে, জিনগত পরিব্যক্তি খুবই গুরুত্বপূর্ণ ভূমিকা পালন করে থাকে।,জটিলতা ও প্রতিরোধ,** স্তন ক্যানসারের চিকিৎসায় জটিলতা,* ক্লান্তি,* সংক্রমণ বা ইনফেকশন,* রক্তপাত,* ক্ষত বা ঘা,* ঘুমের ব্যাঘাত,* চুল পড়া,* বিষণ্নতা,* হার্টের ক্ষতি,* ফুসফুসে প্রদাহ,* রক্ত জমাট বাঁধা,* স্তনে ব্যথা,* স্তন ফুলে যাওয়া,* বাহু ফুলে যাওয়া (লিম্ফ নোড অপসারণের পর),* স্তনে ব্যথা (চুলকানি, চাপ, ধড়ফড় ও স্তনের মধ্যে পিনবিদ্ধ হওয়ার অনুভূতি),উপরের লক্ষণগুলো দেখা দিলে চিকিৎসকের সঙ্গে যোগাযোগ করুন।,** স্তন ক্যানসার প্রতিরোধ,* যে কোনো ক্যানসার প্রতিরোধে ধূমপান এবং মদ্যপান এড়িয়ে চলুন।,* নারীদের নিয়মিত শারীরিক ব্যায়াম করা প্রয়োজন।,* নিয়মিত স্তন পরীক্ষা এবং ম্যামোগ্রাম স্তন ক্যানসার স্ক্রীনিং এবং চিকিৎসায় সাহায্য করে।,* চিকিৎসকের পরামর্শে পোস্টমেনোপজাল হরমোন থেরাপি সীমিত আকারে গ্রহণ করা ভালো।,* যেসব মা শিশুদের বুকের দুধ পান করান তাদের স্তন ক্যানসার সাধারণত হয় না।,* জাঙ্ক ফুড খাওয়া থেকে বিরত থাকুন এবং স্বাস্থ্যকর খাদ্য গ্রহণ করুন। অস্বাস্থ্যকর খাদ্য যেমন ফরমালিন ও রাসায়নিক দ্রব্য দিয়ে পাকানো ফল, রং ও ইউরিয়া মেশানো খাবার ৩৫ শতাংশ ক্যানসারের জন্য দায়ী।,* স্বাস্থ্যকর ওজন বজায় রাখুন।,কিছু কথা,বিশ্বব্যাপী মানুষের মৃত্যুর দ্বিতীয় প্রধান কারণ হচ্ছে ক্যানসার। আমাদের কোষগুলোর বৃদ্ধি যখন অনিয়ন্ত্রিত হয়ে পড়ে তখন টিউমারের সৃষ্টি হতে পারে। কোন কোন টিউমার থেকে ক্যানসার কোষ সৃষ্টি হয়। কোষের ভিতরের জিনের পরিবর্তনের কারণে ক্যানসার হয়। ক্যানসার কোষ খুব দ্রুত শরীরের এক অঙ্গ থেকে অন্য অঙ্গে ছড়িয়ে পড়ে। বাংলাদেশে নারীদের প্রধান ক্যানসার হচ্ছে ব্রেস্ট ক্যানসার। দেশে প্রতি ৪ মিনিটে একজন নারী ব্রেস্ট ক্যানসারের চিকিৎসা করান এবং প্রতি ১৩ মিনিটে এ ক্যানসারে আক্রান্ত একজন নারীর মৃত্যু হয়। ৮০ ভাগ ব্রেস্ট ক্যানসারই ৫০ বছরের বেশি বয়সে ধরা পড়ে। পুরুষরাও কিন্তু এ ক্যানসারে আক্রান্ত হতে পারেন।,ক্যানসার ধনী, দরিদ্র, নারী, পুরুষ ও শিশু থেকে বৃদ্ধ যে কাউকে আক্রান্ত করতে পারে। প্রাথমিক পর্যায়ে শনাক্ত হলে অধিকাংশ ক্যানসার রোগীকে সুস্থ করে তোলা সম্ভব। আমাদের দেশে ক্যানসারের প্রতিরোধ, নির্ণয় ও চিকিৎসা ব্যবস্থা একটি বড় চ্যালেঞ্জ। এ রোগে মৃত্যুর হার অনেক বেশি, যদিও বিগত কয়েক দশকে ক্যানসার চিকিৎসার প্রভূত উন্নতি সাধিত হয়েছে। সূচনায় ক্যানসার নির্ণয় না হওয়ায় চিকিৎসা বিলম্বিত হয়। কিন্তু রোগী যখন বিশেষজ্ঞদের কাছে যান, তখন সুচিকিৎসার জন্য আর তাদের পর্যাপ্ত সময় থাকে না।,আন্তর্জাতিক ক্যানসার গবেষণা সংস্থা (আইএআরসি) ২০১৮ সালের প্রাক্কলিত তথ্য মতে, বাংলাদেশে বর্তমানে প্রায় দেড় লাখ নতুন ক্যানসারের রোগী রয়েছে। যার মধ্যে ৮৩ হাজার পুরুষ ও ৬৭ হাজার নারী। নারীদের মধ্যে স্তন ক্যানসার, জরায়ুমুখের ক্যানসার, মুখ ও গলার ক্যানসার বেশি। অন্য দিকে পুরুষের মধ্যে ফুসফুস, স্বরতন্ত্র, মুখ ও মুখগহ্বর, খাদ্যনালী, মূত্রথলি, কিডনি ও কোলোরেক্টাল ক্যান্সারের ঝুঁকি বেশি।,লেখক : সিনিয়র কনসালটেন্ট ও বিভাগীয় প্রধান, অনকোলজি বিভাগ, স্কয়ার হাসপাতাল লিমিটেড, প্রাক্তন প্রতিষ্ঠাতা চেয়ারম্যান, অনকোলজি বিভাগ, বঙ্গবন্ধু শেখ মুজিব মেডিকেল বিশ্ববিদ্যালয়, ঢাকা।,"
অন্তঃসত্ত্বা নারীর কি পাইলসের অস্ত্রোপচার করা যায়?,"অন্তঃসত্ত্বা নারীদের পাইলস-ফিস্টুলা একটি জটিল রোগ। পাইলস জটিল আকার ধারন করলে অস্ত্রোপচার ছাড়া উপায় থাকে না।,অন্তঃসত্ত্বা নারীদের পাইলস হলে অস্ত্রোপচার করা যাবে কিনা এ বিষয়ে বিস্তারিত জানিয়েছেন মলদ্বার ও পায়ুপথ সার্জারি বিশেষজ্ঞ অধ্যাপক ডা. একেএম ফজলুল হক। 
 
গর্ভবতী মায়ের স্বাস্থ্য পরিচর্যা একটি গুরুত্বপূর্ণ বিষয়। এ অবস্থায় কিছু বিশেষ বিশেষ সমস্যা দেখা দেয়।,যেগুলো অত্যন্ত সতর্কতার সঙ্গে চিকিৎসা করা উচিত। অন্যথায় মা ও শিশুর স্বাস্থ্য হুমকির সম্মুখীন হতে পারে। এরূপ একটি সমস্যা হচ্ছে গর্ভাবস্থায় মায়ের পাইলস আক্রান্ত হওয়া।,গর্ভাবস্থার শেষের দিকে মায়েদের পাইলসে আক্রান্ত হওয়া একটি সাধারণ ঘটনা, অনেকের হয়।,এ সমস্যা আগে থেকে ছিল কিন্তু এ সময় এটির তীব্রতা বৃদ্ধি পেয়েছে। আবার গর্ভাবস্থার কারণে অনেকের এ সমস্যা নতুন করে শুরু হতে পারে।,এমতাবস্থায় বেশিরভাগ ক্ষেত্রে পাইলস বিনা অপারেশনে রক্ষণশীল চিকিৎসায় ভালো করা সম্ভব। প্রথমত আসছি কোষ্ঠ ব্যবস্থাপনায়। মল যাতে শক্ত না হয় এবং মলত্যাগে কষ্ট না হয় তার ব্যবস্থা নিতে হবে।,এ জন্য বেছে খাবার খেতে হবে যাতে কোষ্ঠকাঠিন্য না হয়। আঁশ জাতীয় খাবার খেতে হবে যেমন শাকসবজি, ফলমূল, ইসুপগুলের ভুসি। গরু এবং খাসির মাংস কম খাওয়া ভালো।,এছাড়া প্রয়োজনে জুলাফ বা মল নরম করার ওষুধ ব্যবহার করা যেতে পারে। তবে এর যথেচ্ছ ব্যবহার ক্ষতিকর। এ ওষুধগুলো সঠিক মাত্রায় এবং সঠিক মেয়াদে ব্যবহার করা উচিত। অন্যথায় অভ্যাসে পরিণত হবে।,সিজ বাথ অর্থাৎ গরম পানির সেক দেয়ায় উপকার পাওয়া যায়। এটির নিয়ম হচ্ছে আধগামলা গরম পানিতে লবণ দিয়ে নিতম্ব ডুবিয়ে ১০ মিনিট, দিনে ২-৩ বার বসে থাকতে হবে।,এতে যদি রোগীর উন্নতি না হয় তাহলে আমরা ইনজেকশন অথবা আধুনিক যন্ত্রের সাহায্যে বিনা অপারেশনে এবং বিনা ব্যথায় এর চিকিৎসা করতে পারি। যেহেতু ইনজেকশনের সফলতা আশাব্যঞ্জক ও দীর্ঘস্থায়ী হয় না তাই পাইলসের চিকিৎসায় নতুন দিগন্তের উন্মোচন করে এমন ব্যবস্থা যেমন রিং লাইগেশন পদ্ধতি অত্যন্ত ফলপ্রসূ হতে পারে।,রিং লাইগেশন পদ্ধতি,এ পদ্ধতিতে একটি ছোট্ট যন্ত্রের সাহায্যে পাইলসের চিকিৎসা করা হয়। এটি ডাক্তারের চেম্বারেই সম্ভব। কোনোরূপ অবশ বা অজ্ঞান করার প্রয়োজন নেই। চিকিৎসা পরবর্তী কিছু দিনের ভেতর পাইলসটি আপনাআপনি কেটে পড়ে যায়।,পদ্ধতিটি প্রয়োগের সময় রোগী কোনোরূপ ব্যথা অনুভব করেন না। আমাদের শরীরে যেহেতু তিনটি পাইলস রয়েছে অতএব কিছুদিন পরপর এটি ২-৩ বার করা প্রয়োজন হতে পারে।,এ প্রসঙ্গে বিশ্ববিখ্যাত আমেরিকান পাইলস বিশেষজ্ঞ ডা. মারভিন এল করম্যান বলেন, এ পদ্ধতিতে চিকিৎসার সাফল্য এত চমৎকার যে ৮০ ভাগ পাইলস রোগী এ চিকিৎসায় সম্পূর্ণ নিরাময় হয়েছেন।,পদ্ধতিটি প্রয়োগের পর কিছু বিশেষ বিশেষ ওষুধ ও উপদেশ দেয়া হয়। এজন্য কোনোরূপ কর্মবিরতি বা ছুটি নেয়ার প্রয়োজন নেই। চিকিৎসার পর রোগী রিকশা বা গাড়িতে অনায়াসে কিছুক্ষণ পরই বাসায় ফিরে যেতে পারেন।,অপারেশন,অন্তঃসত্ত্বা অবস্থায় আমরা সাধারণত পাইলসের অপারেশন এড়িয়ে থাকি। পাইলসের জটিলতা যদি এমন পর্যায়ে পৌঁছে যে, অপারেশন ছাড়া কোনো বিকল্প নেই তখন অপারেশন করাই শ্রেয়।,বিশিষ্ট পাইলস বিশেষজ্ঞ ডা. সালিবী ২৫ জন অন্তঃসত্ত্বা মায়ের পাইলস অপারেশন করে এক গবেষণায় দেখিয়েছেন, ওই গর্ভবতী মায়েদের বা তাদের সন্তানদের কোনোরূপ অসুবিধা হয়নি।,"
ঝরনাধারায় রংধনুর খেলা,"যারে দেখিবার বড় সাধ,
তার সাথে ভাগ্যের বিবাদ!
দান-দান তিন দানেও হলো না। তবুও হাল ছড়িনি। যেভাবেই হোক যাবই। অবশেষে ভাগ্যের শিঁকে ছিঁড়ল—সাক্ষাৎ হলো মোহময় ঝরনাধারা ধূপপানির সাথে! টানা তিনবার পরিকল্পনা করেও কোনো না কোনো কারণে যাওয়া হয়ে উঠেনি রাঙ্গামাটির ধূপপানিতে। অবশেষে সেই সাধ মিটলো এ বছরের সেপ্টেম্বরে এসে। ভাগ্য এবার এতটাই সহায় যে, যাওয়ার আগে টানা কয়েকদিন বৃষ্টি হলো। বর্ষা মৌসুমের পরও তাই ঝরনায় ভরপুর পানি। অপরদিকে আমরা কাপ্তাই পৌঁছানোর আগের দিন থেকেই বৃষ্টি উধাও! একেবারে সোনায় সোহাগা—ঝরনায় পানি আছে, কিন্তু পাহাড়ে কাঁদা নেই।,বছর চারেক হলো দেশের সবকটি জেলা ভ্রমণের চক্র পূরণ করেছি। বিভিন্ন স্থানে গিয়েছি একাধিকবার। কিন্তু কখনো কোনো ট্যুর অপারেটরের সাথে ভ্রমণ করা হয়নি। কয়েকজনের কাছ থেকে ভালো রিভিউ পাওয়ার পর এই প্রথম ‘পর্যটক বাংলাদেশ’ নামে একটি ট্যুর অপারেটরের সাথে ভ্রমণ করলাম। নতুন এক অভিজ্ঞতা অর্জনের রোমাঞ্চ শুরু থেকেই ছিল। কিন্তু সেই পুরনো কাপ্তাই, সেই পুরনো লেক—বিশ্ববিদ্যালয় জীবনেই একাধিকবার যাওয়ার কারণে ভ্রমণপ্রিয় এই মনটায়ও রোমাঞ্চে কিঞ্চিৎ ভাটা অনুভব করছি! চারপাশে সারি সারি পাহাড়, মাঝে স্বচ্ছ সবুজ পানির হ্রদ, পানির বুক চিরে ছুটে চলছে ট্রলার। মনোমুগ্ধকর নৌভ্রমণের জন্য আর কী লাগে! তবুও মনে যেন রোমাঞ্চের ঘাটতি! অথচ প্রথমবার কাপ্তাই লেক ভ্রমণে এসে সৌন্দর্যে বিমোহিত হয়ে গিয়েছিলাম। বিভিন্ন পাহাড়ে নৌকা ভেড়ানো, পানিতে দাপাদাপি-গোসল। আহা! কত সুখস্মৃতি। এসব ভাবতে ভাবতে আল আমিনকে বললাম, দিন দিন ভ্রমণের রোমাঞ্চ কী কমে যাচ্ছে? ও হ্যাঁ, এবারও যথারীতি আমাদের একত্রিত করেছে আল আমিন। মূলত, ও আর আমি যৌথভাবে তিনবার ব্যর্থ হওয়ার পর অবশেষে ধূপপানি ভ্রমণ করছি।,ভ্রমণকালে বড় সুবিধা—ভ্রমণপ্রিয় মন নিজেই রোমাঞ্চ খুঁজে নেয়। বিলাইছড়ি আর্মি ক্যাম্পে পৌঁছানোর পর রোমাঞ্চ যেন মনকে আচ্ছন্ন করে ফেলছিল। এই সেই বিলাইছড়ি উপজেলা। যার সীমানায় সৌন্দর্যের পসরা সাজিয়ে ঝরে চলছে ধূপপানি। জাতীয় পরিচয়পত্র জমাদান ও যাবতীয় আনুষ্ঠানিকতা শেষে নৌযান ছাড়তেই উৎসুক মন প্রহর গোনা শুরু করেছে, কখন পৌঁছাব বিলাইছড়ি সদরে। প্রায় আড়াই ঘণ্টা নৌভ্রমণ শেষে বিলাইছড়ি পৌঁছে কটেজে ব্যাগ রেখে শুরু হলো মুপ্পোছড়া, ন-কাটা ঝরনা দর্শনের প্রস্তুতি পর্ব। ভ্রমণের প্রথম দিন এটাই আমাদের গন্তব্য।,,আবারও নৌযানে চেপে যাত্রা। আঁকাবাঁকা খাল পেরিয়ে বাঙ্গালকাটার পথে নোঙ্গর। শুরু হলো নিচু পথে হাঁটা। পাহাড়ি পথে পৌঁছানোর আগে স্থানীয় গাইড নিয়ে শুরু হয় মুপ্পোছড়া অভিযান। সমতল ও ঝিরি পেরিয়ে পাহাড়ি পথে শুধুই উপরে উঠা। খানিক বাদে নিচেও নামতে হচ্ছে; খানিক বাদে উঁচুতে। এভাবেই উঠানামা করতে করতে পানি আছড়ে পড়ার শব্দ। বুঝলাম আশেপাশেই জলপ্রপাত। পাহাড়ের গা বেয়ে নেমে আসা জলপ্রপাতের পানি আছড়ে পড়ছে পাথরের উপর। এরপর পাথরের ফাঁক গলে বের করে নিচ্ছে পথ। এবার শুধু উঁচুতে উঠার পালা। পাহাড়ের সরু ও পিচ্ছিল পথ বেয়ে উপরে উঠছি আর একটু পরপরই মিলছে জলপ্রপাতের দেখা। পাথরময় উঁচু-নিচু পাহাড়ের গা বেয়ে যে কতগুলো জলপ্রপাতের সৃষ্টি হয়েছে তা মনে রাখাই দায়।,পাহাড়ের সবচেয়ে উঁচু অংশের কাছে যেতেই মুপ্পোছড়া ঝরনার দেখা। পাহাড়ের একেবারে উপর থেকে ছড়িয়ে পড়ছে পানি। প্রবল বেগে আছড়ে পড়ে বিভিন্ন পাহাড়ের খাঁজে। এক খাঁজ থেকে আরেক খাঁজে ধাক্কা লেগে গড়িয়ে পড়ছে নিচের অংশে। এ এক অপূর্ব দৃশ্য! এমন ঝরনায় গোসল করার লোভ কে সামলাতে পারে? আমরাও পারিনি। শীতল পানিতে গা এলিয়ে দিতেই যেন মুহূর্তেই দূর হয়ে গেল পথের ক্লান্তি। পাহাড়ের খাঁজে বসে ঝরনার পানির ভেতর পুরো শরীর ঢুকিয়ে দেওয়ার পর রোমাঞ্চকর এক অনুভূতিতে শিহরিত হলাম। অবশ্য এই সুখ বেশিক্ষণ স্থায়ী হয়নি। প্রবল বেগে ঝরে পরা পানি যেন পিঠের হাড়-গোড় ভেঙে দিবে। তাই অনিচ্ছা সত্ত্বেও হালকা বেগে ঝরা পানিতে চলে আসলাম। ফিরতি পথে ন-কাটা ঝরনায়ও গোসল করলাম। মূলত মুপ্পোছড়া থেকে গড়িয়ে আসা পানিই এখানে আরেকটি বড় ঝরনার সৃষ্টি করেছে। এখানে পানি ঝরে পড়ার বেগ আরও প্রবল।,দলের অন্যদের তুলনায় বেশ আগেই নৌকায় ফিরলাম আমরা ছ’জন। প্রায় ঘণ্টাখানেক নৌকার ছাউনীর উপর গা এলিয়ে শুয়ে থাকার ফুরসতও তাই মিললো। রাতে বিলাইছড়ি উপজেলা সদরের কিছু অংশ হেঁটে দেখলাম। জায়গায় জায়গায় ট্যাপের মাধ্যমে সুপেয় পানির ব্যবস্থাটা চমৎকার লেগেছে। সরকারি উদ্যোগে এত সুন্দর ব্যবস্থাপনা অন্য কোথাও চোখে পড়েনি। নৌকার ছাদে ইশার নামাজ পড়ার পর সেখানেই শুয়ে পড়েছিলাম। হালকা বাতাসে বেশ ভালোই লাগছিল। কিন্তু কুয়াশায় ভিজে যাওয়ায় পুরো রাত পার করার পরিকল্পনা ভেস্তে যায়। অগত্যা রুমে ফিরেই বেঘোর ঘুম।,ভোরে উঠে ফজরের নামাজ পড়েই আবার নৌভ্রমণ। এবার উদ্দেশ্য—আকাঙ্ক্ষিত ধূপপানি। ঘণ্টা দুয়েকের মধ্যে ওড়াছড়ির কাছাকাছি পৌঁছলাম। ১০ টাকায় বাঁশের লাঠি কিনে সাথে পাহাড়ি গাইড নিয়ে শুরু হলো ট্রেকিং। বিভিন্ন ধানক্ষেতের আইলে কাঁদাময় পথ বেশ ভুগিয়েছে। ক্ষেত শেষে পাহাড়ি পথ অনেকটা খাড়া হলেও স্থানীয়রা মাটি সিঁড়ির মতো করে কেটে রাখায় রক্ষা। কষ্ট করে হলেও সবার পক্ষে উঠা সম্ভব। টানা তিনটি পাহাড় পেরুতে হয়। পুরো রাস্তাই এমন। প্রতিটি পাহাড়েই স্থানীয়রা শরবত, পানীয়, ফলমূল নিয়ে ভ্রাম্যমাণ দোকান সাজিয়ে বসে আছেন। তৃষ্ণার্ত পথিকের গলা ভেজাতে এগুলোর বিকল্প নেই। অনেক দিন পর ট্রেকিংয়ে যাওয়ায় বিশ্রাম নিতে হলো অনেক। পাশাপাশি শরীরও জানিয়ে দিচ্ছে হাড়-গোড়ের বয়স দিন দিন বাড়ছে! তবুও দলের প্রথম সারিতেই আছি—এটাই সাহস ও ভরসা।,ধূপপানি ঝরনায় পৌঁছানোর আগের পাহাড় থেকেই শোনা যায় প্রবল বেগে পানি ঝরে পড়ার শব্দ। ঢালে নামার আগে গাছের ফাঁক দিয়ে দেখাও দেয় ঝরনা। দেখার পর সেখানে যাওয়ার আর তর সইছে না। কিন্তু প্রকৃতি বোধহয় অপেক্ষার পালা বাড়ানোর সিদ্ধান্ত নিয়েছে। নইলে এত খাড়া রাস্তা কেন? এখানেও স্থানীয়রা মাটি কেটে সিঁড়ির মতো ধাপ করে রাখলেও পথ এতটাই খাড়া যে, সেখান দিয়ে উঠানামা প্রায় অসম্ভব। তাই গাছের সঙ্গে দড়ি বেঁধে দিয়েছে স্থানীয়রা। ওই দড়ি ধরেই সাবধানে উঠানামা করতে হয়। নিচে নেমেও শান্তি নেই। এবার পাথুরে পিচ্ছিল ঝিরিপথ। একেবারে ঝরনার মুখে গিয়ে প্রকৃতি আবার পর্যটকদের পরীক্ষা নেয়! বড় বড় পাথর যেন পথ আটকে দাঁড়িয়ে আছে। এদের ফাঁক গলে প্রায় হামাগুড়ির দিয়ে সামনে এগুতে হয়। এরপরই দেখা মিলবে বিশালাকৃতির ঝরনার। ঝরনার পানি বিশাল জায়গা জুড়ে ছড়িয়ে আছে। পর্যটকদের গোসলের জন্য একেবারে আদর্শ জায়গা।,,অনেক উঁচু থেকে সাদা সাদা পানির স্বচ্ছ কণা চারদিকে ছড়িয়ে পড়ছে। জলকণার উপর যেখানেই সূর্যের আলো পড়ছে সেখানেই তৈরি হচ্ছে রংধনু। উপরে-নিচে নানা দিকে রংধনুর খেলা। দেশের আর কোথাও এভাবে রংধনুর দেখা মেলে না। ক্যামেরায়ও স্পষ্টভাবে ধরা পড়ে এই রংধনুর খেলা। মনোমুগ্ধকর এ দৃশ্য যে একবার দেখবে সারা জীবন তা মনে থাকবে। ঝরনাটির আরেকটি আকর্ষণীয় দিক এর গুহা। ঝরনার পানির ভেতর দিয়ে গুহায় পৌঁছানো যায়। চোখের সামনে আছড়ে পড়ছে পানি, পেছনে গুহায় বসে নির্জনতার সঙ্গে উচ্ছলতার সংমিশ্রণ উপভোগ। অবিস্মরণীয় এক অনুভূতি! এই স্থান ও সময়ের সাথে নিজেকেও রঙিনভাবে সাজিয়ে ফ্রেমে ধরে রাখতে অনেকে অতিরিক্ত জামা-কাপড়ও নিয়ে যায়।,মন থাকতে চাইলেও সময় তো থেমে থাকে না। অগত্যা ফিরতি যাত্রা। মায়ায় আচ্ছন্ন এই ঝরনাকে একা রেখে ফেরাটাই দায়! ফেরার পথে মেঘের গর্জন। আল্লাহ্ আবার ধন্যবাদ দেই। দুইদিনের সুন্দর ভ্রমণ শেষের পর বৃষ্টির আভাস দেওয়ায়। কাপ্তাই লেকে এসে পৌঁছতে পৌঁছতে সন্ধ্যা হয়ে যায়। কোনো পাহাড়ে ট্রলার ভিড়িয়ে গোসলের ইচ্ছা থাকলেও সন্ধ্যা হওয়ায় সবারই ছিল ঘাটে পৌঁছানোর তাড়া। এ যাত্রায় লেকে গোসলের বাসনা তাই অপূর্ণই থেকে যাচ্ছিল। এত পূর্ণতার মাঝে এই অপূর্ণতাও থাকবে কেন? ট্রলার ছুটে চলা অবস্থায়ই দড়িতে বাঁধা বালতি দিয়ে পানি তুলে নৌকার উপরই সেরে নেই গোসল। দুইদিনের ক্লান্তি কাপ্তাই হ্রদের স্বচ্ছ পানিতে জলাঞ্জলি দিয়ে চনমনে শরীরে বিদায় জানাই পাহাড়-হ্রদের সম্মিলনী লীলাভূমিকে।,লেখক: সাবেক সংবাদকর্মী,,"
শরীরে ভিটামিন ডির ঘাটতি বুঝবেন কীভাবে?    ,"শরীরের জন্য ভিটামিন ‘ডি’ খুবই জরুরি একটি উপাদান। এর ঘাটতি হলে বিভিন্ন ধরনের স্বাস্থ্যঝুঁকি তৈরি হয়।,ভিটামিন ‘ডি’ চর্বিতে দ্রবণীয় একটি ভিটামিন, যা ক্যালসিয়াম ও ফসফরাসের শোষণে সহায়তা করে থাকে। ভিটামিন ‘ডি’ রোগ প্রতিরোধ ব্যবস্থা সতেজ ও স্বাভাবিক রাখে। ,শরীরে ভিটামিন ডির ঘাটতি বোঝার লক্ষণ ও ঘাটতি পূরণে করণীয় নিয়ে বিস্তারিত জানিয়েছেন ডা. মো. ফারুক হোসেন। ,ভিটামিন ‘ডি’ দুই ধরনের হয়ে থাকে। একটি হলো ভিটামিন ‘ডি’২ বা এরগোক্যালসিফেরল, যা খাদ্য থেকে পাওয়া যায়; আর অন্যটি হলো ভিটামিন ‘ডি’৩ বা কোলিক্যালসিফেরল, যা শরীরে উৎপন্ন হয় সূর্যের আলো বিকিরণের মাধ্যমে। ,ভিটামিন ‘ডি’ রোগ প্রতিরোধ ব্যবস্থা ছাড়াও মাংসপেশির কার্যকারিতায় সহায়তা করে, হৃৎপিণ্ড সুস্থ রাখে আর মস্তিষ্কের গঠনে গুরুত্বপূর্ণ ভূমিকা রাখে। 
ভিটামিন ‘ডি’ মাল্টিপল স্কেলেরোসিস এবং ডিপ্রেসন বা হতাশার ঝুঁকি কমাতে সাহায্য করে। আমাদের শরীরে ভিটামিন ‘ডি’ প্রয়োজন খাদ্য থেকে পাওয়া ক্যালসিয়াম ও ফসফরাসের শোষণের জন্য। ,ক্যালসিয়াম ও ফসফরাস মজবুত হাড়ের জন্য প্রয়োজন। ভিটামিন ‘ডি’র অভাবে হাড় ক্ষয়, হাড়ের ঘনত্ব কমে যাওয়া এবং সর্বোপরি হাড় ভেঙে যাওয়ার আশঙ্কা থাকে। ভিটামিন ‘ডি’র অভাবে শিশুদের রিকেটস্ এবং বড়দের ক্ষেত্রে অস্টিওম্যালেসিয়া হতে পারে। ,ভিটামিন ‘ডি’র পরিমাণ স্বাভাবিক থাকলে মাল্টিপল স্কেলেরোসিস হওয়ার ঝুঁকি কমে যায়। বিভিন্ন সমীক্ষায় দেখা যায় ভিটামিন ‘ডি’র অভাবে টাইপ-২ ডায়াবেটিস হতে পারে। ,এ ড়া ভিটামিন ‘ডি’র পরিমাণ কম হলে মোটা হওয়ার ঝুঁকি বেড়ে যায়। ভিটামিন ‘ডি’র পরিমাণ কম হওয়ার সঙ্গে ডিপ্রেসন বা হতাশার যোগসূত্র থাকতে পারে। ,তাই এন্টিডিপ্রেসিভ ওষুধের সঙ্গে ভিটামিন ‘ডি’ প্রয়োগ করলে ডিপ্রেসনের লক্ষণগুলো কমে যায়। ,গবেষণায় দেখা যায়,ভিটামিন ‘ডি’ ক্যান্সার প্রতিরোধ করে বা ক্যান্সারের ঝুঁকি কমায়। ভিটামিন ‘ডি’ পর্যাপ্ত পরিমাণে না থাকলে দন্তক্ষয় ও পেরিওডন্টাল রোগ দেখা দিতে পারে। ,ভিটামিন ‘ডি’ পাওয়া যায় চর্বিযুক্ত মাছে। যেমন— সালমন মাছ, গরুর কলিজা, ডিমের কুসুম, দুধ ইত্যাদি খাবারে।,"
"শিশুদের হাত পা ও মুখের রোগের উপসর্গ, কখন ডাক্তার দেখাবেন","এই মৌসুমে শিশুদের হাত পা ও মুখের রোগবালাই দেখা দিচ্ছে। সঠিকভাবে রোগ চিহ্নিত করতে না পারায় সুচিকিৎসাও দেওয়া হয় না। এতে রোগীর কষ্ট বাড়ে।,হাত পা ও মুখের রোগ হলে মুখে ঘা এবং হাত ও পায়ে ফুসকুড়িসহ জ্বর হয়। এটাকে অনেকেই চিকেনপক্স, হারপিস সংক্রমণ, খোসপাঁচড়া বা স্কেবিস বলে ভুল করছেন। আসলে এটা হাত, পা ও মুখের রোগ বা হ্যান্ড-ফুট-মাউথ ডিজিজ (Hand-Foot-Mouth Disease)। এ রোগ হলো একটি হালকা প্রকৃতির কক্সস্যাকি ভাইরাল সংক্রামক রোগ, যা সাধারণত ছোট বাচ্চাদের বেশি আক্রান্ত করে। হাত, পা ও মুখের রোগ মূলত শিশুদের রোগ হলেও এটা প্রাপ্তবয়স্কদেরও আক্রান্ত করতে পারে।,এ বিষয়ে বিস্তারিত জানিয়েছেন শিশুরোগ বিশেষজ্ঞ অধ্যাপক ডা. মনজুর হোসেন। ,উপসর্গ ,এই রোগের উপসর্গগুলোর মধ্যে রয়েছে মুখে ঘা এবং হাত ও পায়ে ফুসকুড়ি এবঙ জ্বর। হাত, পা ও মুখের রোগে নিম্নলিখিত কয়েকটি উপসর্গ হতে পারে।,* গলাব্যথা,জ্বর শুরু হওয়ার এক বা দুদিন পর মুখ বা গলার সামনে ব্যথাসহ ঘা বা ক্ষত হতে পারে। জিহ্বা, মাড়ি এবং গালের ভেতরে বেদনাদায়ক, ফোস্কা-সদৃশ ক্ষত দেখা দেয়। হাতের তালুতে, তলপেটে এবং কখনো কখনো নিতম্বে ফুসকুড়ি দেখা দেয়। ফুসকুড়ি চুলকায় না, তবে মাঝে মাঝে ফোস্কা পড়ে। ত্বকের রঙের ওপর নির্ভর করে ফুসকুড়ি আশপাশের ত্বকের চেয়ে গোলাপি, লাল, সাদা বা ধূসর রঙের ছোট ছোট দাগ হিসাবে দেখা যেতে পারে। দাগগুলো ফোস্কা হয়ে যেতে পারে এবং বেদনাদায়কও হতে পারে। প্রাথমিক সংক্রমণ থেকে লক্ষণ প্রকাশের সময় পর্যন্ত স্বাভাবিক সময়কাল (ইনকিউবেশন পিরিয়ড) ৩ থেকে ৬ দিন। বাচ্চাদের জ্বর এবং গলাব্যথা হতে পারে। ছোট শিশু এবং সদ্য হাঁটা শুরু করা বাচ্চাদের (toddlers) মধ্যে অস্থিরতা, কখনো কখনো ক্ষুধামন্দা বা অরুচি দেখা দেয় এবং শিশু অসুস্থতা বোধ করে।,* চিকিৎসা,হাত, পা ও মুখের রোগের কোনো নির্দিষ্ট চিকিৎসা নেই। অসুস্থতা সাধারণত ৭ থেকে ১০ দিনের মধ্যে নিজেই ভালো হয়ে যায়। ঘনঘন হাত ধোয়া এবং আক্রান্ত রোগীর ঘনিষ্ঠ যোগাযোগ এড়ানো সংক্রমণের ঝুঁকি কমাতে সাহায্য করতে পারে। উপসর্গ অনুযায়ী জ্বরের জন্য প্যারাসিটামল, চুলকানির জন্য অ্যন্টিহিস্টামিন, ফুসকড়ির জন্য ক্যালামিন লোশন, মুখের ঘায়ের জন্য ওরাল জেল দেওয়া যেতে পারে। প্যারাসিটামল বা আইবুপ্রোফেন মুখ বা গলাব্যথা কমাতে সাহায্য করে। শিশুর পানিশূন্যতা রোধ করতে বেশি বেশি পানি ও তরল পান করাতে হবে। দই, পায়েস, ফিরনি, নরম খিচুড়ি খাওয়ানো যেতে পারে। মসলাদার খাবার দেওয়া উচিত নয়।,কখন ডাক্তার দেখাবেন,হাত, পা ও মুখের রোগ একটি অক্ষতিকারক বা সামান্য অসুখ। এতে খুব বেশি উদ্বিগ্ন হওয়ার কিছু নেই। যদি শিশুর বয়স ছয় মাসের কম হয়, শিশুর রোগ প্রতিরোধ ক্ষমতা দুর্বল হয়, অথবা মুখে ঘা বা গলাব্যথার কারণে দুধ পান করা কষ্টকর হয়, তাহলে জরুরিভাবে চিকিৎসক বা স্বাস্থ্যকর্মীর সঙ্গে যোগাযোগ করতে হবে। ১০ দিন পরও রোগীর উন্নতি না হলে আবারও চিকিৎসকের পরামর্শ নিতে হবে। হাত, পা ও মুখের রোগে কোনো অ্যান্টিবায়োটিকের প্রয়োজন হয় না।,"
হৃদরোগীরা কি গরু-মহিষের মাংস খেতে পারবেন না?,"মূলত জীবন যাপনে অনিয়ম এবং খাদ্যাভ্যাসে পরিবর্তনজনিত কারণে হৃদরোগের প্রকোপ বাড়ছে।আবার অনেকে বংশানুক্রমে এই রোগে আক্রান্ত হন। কিছু খাবার আছে হৃদরোগীদের জন্য উপকারী।আবার কিছু খাবার আছে যা পরিহার করতে হবে। ,হৃদরোগীদের খাবার সম্পর্কে বিস্তারিত জানিয়েছেন মেডিনোভা মেডিকেলের মেডিসিন ও হৃদরোগ বিশেষজ্ঞ অধ্যাপক ডা. তৌফিকুর রহমান ফারুক। ,কী কী খাবার কম খেতে হবে,অধিক তৈলাক্ত বা চর্বিযুক্ত খাবার, অধিক কার্বোহাইড্রেট যুক্ত খাবার যাতে ক্যালরি বেশি থাকে যা ওজন বাড়ায় তা বর্জন করতে হবে।,কী কী খাবার বেশি খেতে হবে,যেসব খাবার কম ক্যালরিযুক্ত যেমন তাজা ও রঙিন শাকসবজি, ফলমূল, সালাদ, বিভিন্ন ধরনের মাছ বিশেষত সামুদ্রিক মাছ ও মাছের তেল, প্রোটিন বা আমিষ জাতীয় খাবার, উদ্ভিদজাত ননট্রপিক্যাল তেল বেশি বেশি খেতে হবে।,গরু, খাশি বা মহিষের গোশত কি একদম নিষেধ,গরু, খাশি বা মহিষের গোশত একদম নিষেধ নয়, তবে বেশি পরিমাণ খাওয়া যাবে না, মাঝে মাঝে অল্প পরিমাণ খাওয়া যাবে।,যারা গরু, খাশি বা মহিষের গোশত একদম খান না, তাদের কি হার্টের করোনারি রক্তনালিতে ব্লক হয় না,হ্যাঁ, যারা গরু, খাশি বা মহিষের একদম গোশত খান না, তাদেরও হার্টের করোনারি রক্তনালিতে ব্লক হতে পারে বা হয়।,গরু, ছাগল বা মহিষ তো ঘাস বা লতাপাতা খায়, কখনোই তৈলাক্ত খাবার খায় না কিন্তু মাংসে বা পেটের ভেতরে এত চর্বি কীভাবে হয়? তা হলে কি তৈলাক্ত বা চর্বি জাতীয় খাবার একদম না খেলেও কি রক্তে শরীরে চর্বি হতে পারে?,হ্যাঁ, গরু, ছাগল বা মহিষ ঘাস বা লতাপাতা খায়, কখনোই তৈলাক্ত খাবার খায় না, কিন্তু মাংসে বা পেটের ভেতরে এত চর্বি হয় তার মানে ঘাস বা লতাপাতা প্রয়োজনের বেশি খেলে তা চর্বিতে রূপান্তরিত হতে পারে, তেমনি কোনো ব্যক্তি যদি চর্বি বা তৈলাক্ত খাবার নাও খায় কিন্তু শর্করা বা কার্বোহাইড্রেট জাতীয় খাবার প্রয়োজনের তুলনায় বেশি খেলে তা চর্বি আকারে আমাদের তলপেটে বা নিতম্বে বা খাবারের নালির বা অন্ত্রের পাশে পেটের ভেতরে জমা হতে থাকে ও ওজন বাড়তে থাকে।,তাই অতিরিক্ত তৈলাক্ত খাবার পরিহার করার পাশাপাশি অতিরিক্ত কার্বোহাইড্রেট জাতীয় খাবার যেমন ভাত, রুটি, আলু, চিনি, মিষ্টি, কোমল পানীয় পরিহার করতে হবে।,বাঘ বা সিংহ বা অন্যান্য মাংসাশী প্রাণী তো মাংস ছাড়া অন্য কিছু খায় না, এমনকি চর্বিসহ একেবারে অনেক পরিমাণে মাংস খায় তাদের তো শরীরে কোনো মেদ নেই, বরং দেখতে অনেক স্লিম আবার তৃণভোজী প্রাণী যেমন গরু, মহিষ, হাতি যারা ঘাস, লতাপাতা বা কলাগাছ খায় তারা অনেক ওজন বেশি ও মোটা তাহলে কি মাংস খেলে ওজন বাড়ে না বরং কার্বোহাইড্রেট বা শর্করা জাতীয় খাবার খেলে ওজন বা শরীর ভারি হয়?,হ্যাঁ, প্রোটিন জাতীয় খাবারে ওজন বাড়ে না বরং ওজন নিয়ন্ত্রণে থাকে আর শর্করা বা কার্বোহাইড্রেট জাতীয় খাবার বেশি খেলে ওজন বাড়ে ও শরীর মোটা হয়। আর মাংসাশী প্রাণী একবারে অনেক মাংস খেলেও তারা পরিশ্রমী ও কম চর্বি যুক্ত মাংসে ক্যালরি কম, তা ওজন বাড়ায় না।,আমাদের পূর্ব পুরুষরা তো অনেক পরিমাণে খেতেন তবুও তাদের রোগবালাই কম হতো আবার বেশি দিন সুস্থভাবে বাঁচতেন কেন?,আমাদের পূর্ব পুরুষরা অনেক পরিমাণে খেতেন তবুও তাদের রোগবালাই কম হতো। আবার বেশি দিন সুস্থভাবে বাঁচতেন, কারণ তারা ভেজালমুক্ত খাবার খেতেন ও অনেক শারীরিক পরিশ্রম করতেন, ফলে শরীরে অতিরিক্ত চর্বি জমা হতো না, ওজন নিয়ন্ত্রণে থাকত, ডায়াবেটিসের ঝুঁকি কম থাকে।,অনেক সময় দেখা যায় ১০-১২ বছরের বাচ্চাদের শরীরের বিভিন্ন অংশে যেমন চেহারায় বা হাতে কোলেস্টেরল বা চর্বির বড় বড় চাকা জমা হয় ও রক্তে কোলেস্টেরল ও অন্যান্য চর্বির মাত্রা অনেক বেশি, তাদের বুকে ব্যথার জন্য এনজিওগ্রামে দেখা যায় অনেক ব্লক, কিন্তু তারা তো জীবনে আর কতটুকুই বা তৈলাক্ত বা চর্বি জাতীয় খাবার খেয়েছে যে তাদের রক্তে চর্বির মাত্রা এত বেশি ও হৃদযন্ত্রের রক্তনালিতে অনেক ব্লক।,অনেক সময় দেখা যায়, মূলত জেনেটিক বা বংশগত কারণে কিছু কিছু রোগে কোনো কোনো ছোট বাচ্চাদের শরীরে, চামড়ায়, চোখের কোণায় কোলেস্টেরলের আস্তর জমা পড়ে, রক্তে কোলেস্টেরলের মাত্রা অনেক বেশি থাকে, এমনকি এনজিওগ্রামে দেখা যায়, হৃদযন্ত্রের করোনারি রক্তনালিতে অনেক ব্লক। তাই মূলত জেনেটিক বা বংশগত কারণে এ সমস্যা দেখা যায়, খাবারের চর্বির সঙ্গে রক্তের চর্বির সম্পর্ক কম।,যারা একদম পশুর মাংস বা পাখির মাংস খান না, এমনকি ভেজেটারিয়ান বা ভেগান তাদেরও দেখা যায় হৃদযন্ত্রের করোনারি রক্তনালিতে অনেক ব্লক এবং তাদের করোনারি ধমনিতে রিং বা স্টেন্ট বসানো বা বুক কেটে বাইপাস সার্জারি করা লাগে, এমনটা কেন হয়?,এমনটা হতে পারে যদি কেউ অতিরিক্ত ক্যালরিযুক্ত খাবার যেমন কার্বোহাইড্রেট জাতীয় খাবার বেশি খান বা অতিরিক্ত তৈলাক্ত খাবার খান ও কায়িক বা শারীরিক পরিশ্রম না করে বা পর্যাপ্ত পরিমাণে না করে তবে এ অতিরিক্ত ক্যালরি চর্বি আকারে শরীরে জমা হবে, শরীরের ওজন বাড়বে ও ডায়াবেটিসের ঝুঁকি বাড়বে, ফলে হৃদরোগ ও হৃদযন্ত্রের করোনারি ধমনিতে ব্লক হওয়ার ঝুঁকি বাড়ায়।,রক্তের চর্বির মাত্রা মাত্র ১০ শতাংশ ক্ষেত্রে খাবার চর্বি থেকে আসে, বাকি রক্তের চর্বির ৯০ শতাংশই শরীরের বিভিন্ন জায়গায় যেমন যকৃতে বা লিভারে ও অন্যান্য কিছু অঙ্গে জেনেটিক বা বংশগত সমস্যার কারণে প্রয়োজনের চেয়েও বেশি বেশি পরিমাণে চর্বি তৈরি হয় ও তা রক্তে সরবরাহ করে ও ফলে রক্তে চর্বির মাত্রা বাড়ে ও হৃদযন্ত্রের করোনারি ধমনিতে ব্লক তৈরির ঝুঁকি বাড়ায়।,
 ,"
"চোখ ওঠার লক্ষণ, ঘরোয়া চিকিৎসায় যেভাবে মুক্তি মেলে","চোখ ওঠার মেৌসুম চলছে। শিশু থেকে বৃদ্ধ সব বয়সি মানুষ এই অসুখে আক্রান্ত হচ্ছে। একজন আক্রান্ত হলে পরিবারের সবাই আক্রান্ত হচ্ছে।,এটি একটি সংক্রমণ। যেটি প্রায় মহামারির পর্যায়ে পৌঁছেছে।এই রোগের  নাম কনজাংটিভাইটিস। সাধারণ ভাষায় যাকে ‘চোখ ওঠা’ বলে। এটি মারাত্মক ছোঁয়াচে। ,আক্রান্ত ব্যক্তির চশমা, তোয়ালে, রুমাল, টিস্যু পেপার, বালিশ বা প্রসাধনী কোনো সুস্থ ব্যক্তি ব্যবহার করলে তারাও আক্রান্ত হতে পারেন। ,বিশেষ করে অসুস্থ ব্যক্তির চোখের পানি কোনো সুস্থ ব্যক্তির চোখে লাগলে তারও আক্রান্ত হওয়ার আশঙ্কা অধিক। অপরিচ্ছন্ন ও অস্বাস্থ্যকর জীবনযাপনও চোখ ওঠার অন্যতম কারণ।,চোখ ওঠার লক্ষণ ও ঘরোয়া প্রতিকার নিয়ে বিস্তারিত জানিয়েছেন বাংলাদেশ আই হসপিটালের চক্ষু বিশেষজ্ঞ ও সার্জন ডা. ইশতিয়াক আনোয়ার। ,* চোখ ওঠার লক্ষণ,চোখের সাদা অংশ বা কনজাংটিভা লাল বা টকটকে লাল দেখাবে। প্রথমে এক চোখ আক্রান্ত হয় তারপর অন্য চোখে ছড়িয়ে পড়ে। চোখে চুলকানি, জ্বালাপোড়া বা খচখচে ভাব, চোখের ভেতরে কিছু আছে এমন অনুভূতি হয়। চোখ থেকে বারবার পানি পড়ে, চোখের পাতায় পুঁজ জমে ও পাপড়িতে যা আঠার মতো লেগে থাকে। সকালে ঘুম থেকে ওঠার পর চোখের পাতা খুলতে কষ্ট হয়। চোখের পাতা লাল হয়ে ফুলে চোখ বন্ধ হওয়ার উপক্রম হয়, দৃষ্টি ঝাপসা হয়ে আসে।,* ঘরোয়া চিকিৎসা,একটি পরিষ্কার তুলা বা সাদা পরিষ্কার নরম সুতির কাপড় গরম পানিতে ডুবিয়ে চেপে নিয়ে আলতো করে ওই কাপড় বা তুলা দিয়ে চোখের পাতা ও পাপড়ি পরিষ্কার করতে হবে। দিনে কয়েকবার এটি করা যেতে পারে। দুটি চোখের জন্য আলাদা কাপড় বা তুলা ও পানির পাত্র ব্যবহার করতে হবে। গরম সেঁক দেওয়ার কয়েক মিনিট পর বরফ বা ঠান্ডা পানিতে কাপড় ও তুলা ডুবিয়ে ঠান্ডা সেঁক দেওয়া যেতে পারে। চোখের ওপর চাপ পড়ে এমন কোনো কাজ এ সময় করা যাবে না। যেমন বেশিক্ষণ মোবাইল বা কম্পিউটারে থাকা বা ছোট ছোট লেখা পড়া।,* কখন চিকিৎসকের পরামর্শ নেবেন,চোখ ওঠা রোগ ৭-১০ দিনের মধ্যে সাধারণত ভালো হয়ে যায়। নিচের লক্ষণ দেখা দিলে অবশ্যই চিকিৎসকের শরণাপন্ন হবেন-,** চোখ ওঠা রোগ দুই সপ্তাহের অধিক সময় ধরে চলতে থাকলে।,** চোখে বারবার ময়লা জমলে।,** ২৮ দিনের কম বয়সি শিশুর চোখ লাল হয়ে গেলে।,** চুলকানোর সঙ্গে সঙ্গে চোখে ভীষণ ব্যথা হলে, মারাত্মক মাথাব্যথা, অসুস্থ লাগলে।,** আলোর দিকে তাকালে চোখে ব্যথা হলে। একে ফটোফোবিয়া বলে।,** দৃষ্টিতে কোনো ধরনের পরিবর্তন এলে যেমন কাঁপা কাঁপা রেখা বা বিদ্যুৎ চমকানোর মতো ঝলকানি দেখলে।,** দৃষ্টি ঝাপসা হয়ে এলে।,* চিকিৎসা,কনজাংটিভাইটিসের কারণের ওপর নির্ভর করে চোখ ওঠার চিকিৎসা দেওয়া হয়। ব্যাকটেরিয়ার সংক্রমণে চোখ উঠলে চিকিৎসক প্রতি ৪-৬ ঘণ্টা পর পর অ্যান্টিবায়েটিক আইড্রপ ও রাতে ব্যবহারের জন্য মলম দিতে পারেন। ভাইরাস বা অ্যালার্জির কারণে চোখ উঠলে অ্যান্টি হিস্টামিন বা অ্যান্টিঅ্যালার্জির ওষুধ, আই ড্রপ, মলম দেওয়া যেতে পারে। রোগীর যেসব বিষয়ে অ্যালার্জি আছে তা এড়িয়ে চলা বেশ জরুরি। যেমন ধুলাবালি, ধোঁয়া, ফুলের রেণু, সুইমিং পুলের ক্লোরিনযুক্ত পানি, বিশেষ কোনো প্রসাধনী বা রাসায়নিকের প্রভাবে চোখ উঠলে সেগুলোর সংস্পর্শ অবশ্যই এড়িয়ে চলতে হবে।,* কী করবেন, কী করবেন না,** দিনে কয়েকবার চোখ পরিষ্কার করতে হবে, পরিষ্কার করার পর হাত সাবান দিয়ে ধুতে হবে বা স্যানিটাইজার ব্যবহার করতে হবে।,** কোনো অবস্থাতেই চোখ ঘষাঘষি বা রগড়ানো যাবে না।,** বালিশের কভার, মুখ মোছার গামছা বা তোয়ালে, চশমা নিয়মিত গরম পানিতে ডিটারজেন্ট দিয়ে পরিষ্কার করে রাখতে হবে।,** হাঁচি দেওয়ার সময় নাক, মুখ ঢেকে রাখুন এবং ব্যবহৃত টিস্যু ময়লার ঝুড়িতে ফেলুন।,** চোখ সম্পূর্ণ ঠিক না হওয়া পর্যন্ত কন্টাক্ট লেন্স পরা যাবে না।,** ইনফেকশন থাকা অবস্থায় কোন লেন্স পরে থাকলে সেটি ফেলে দিন।,** আক্রান্ত চোখে কোন প্রসাধনী দেওয়া যাবে না।,** অ্যালার্জি এড়াতে কালো চশমা বা সানগ্লাসে চোখ ঢেকে রাখতে পারেন।,** কোনো আইড্রপের মেয়াদ প্যাকেটে এক-দুই বছর থাকলেও একবার এর মুখ খুললে ২৮ দিনের বেশি ব্যবহার করা যাবে না।,* কখন নিজেকে আলাদা রাখবেন,স্কুল বা ডে কেয়ার সেন্টারে অনেক শিশুর মধ্যে এ রোগ ছড়িয়ে পড়লে কিছুদিন শিশুকে আলাদা রাখাই ভালো। যাদের অন্যদের ঘনিষ্ঠ সংস্পর্শে কাজ করতে হয়, একই টেলিফোন বা কম্পিউটার শেয়ার করতে হয় তারা পুরোপুরি সেরে ওঠার আগে কাজে যোগ না দেওয়াই ভালো।,* কাদের ঝুঁকি বেশি,প্রবীণ ও শিশুদের মধ্যে চোখ ওঠা সাধারণ রোগ। শিশুরা স্কুল বা খেলার মাঠ থেকে অন্যের সংস্পর্শে থেকে আক্রান্ত হওয়ার ঝুঁকিতে থাকেন। বয়স্ক ব্যক্তিদের রোগ প্রতিরোধ ক্ষমতা কম থাকায় তারাও ঝুঁকিতে থাকেন। যারা সম্প্রতি শ্বাসনালির সমস্যা যেমন সর্দি, হাঁচি, কাশিতে আক্রান্ত তাদের চোখ ওঠার ঝুঁকি বেশি থাকে। ডায়াবেটিস বা রোগ প্রতিরোধ সমস্যা দুর্বল করে এমন কোনো অসুখ থাকলে বা কাউকে নিয়মিত স্টেরয়েড নিতে হলে তার চোখ ওঠার ঝুঁকি বেশি থাকে। যারা নিয়মিত জনসমাগমস্থল যেমন বাসস্ট্যান্ড, লঞ্চ ঘাট, ট্রেন স্টেশনে চলাচল করেন তারা সহজেই চোখ ওঠা সংক্রমণে আক্রান্ত হন।,মনে রাখবেন, ডাক্তারের পরামর্শ ছাড়া এন্টিবায়োটিক ড্রপ ব্যবহার করবেন না। স্টেরয়েড ড্রপ ব্যবহার করলে জীবাণুর সংক্রমণ আরও বেড়ে যেতে পারে, এমনকি কর্নিয়া ক্ষতিগ্রস্থও হতে পারে।
 ,"
"মলদ্বারে কোন রোগ, বুঝবেন যেভাবে  ","রক্তপড়া (তাজা এবং অনেক সময় ফিনকি দিয়ে বের হয়ে আসা), মাঝে মাঝে রক্তপড়া, সাধারণত ব্যথা থাকে না, মাংসপিন্ড ঝুলে পড়া, অনেক সময় শুধু মাংস ঝুলে পড়ে এবং চুলকানি হয়।,এ বিষয়ে বিস্তারিত জানিয়েছেন বৃহদান্ত্র ও পায়ুপথ সার্জারি বিশেষজ্ঞ অধ্যাপক ডা. একেএম ফজলুল হক। ,এনাল ফিশার,মলত্যাগে প্রচন্ড ব্যথা, জ্বালা যন্ত্রণা, পায়খানা গায়ে লেগে রক্ত যাওয়া বা টিস্যু পেপারে রক্ত দেখা এবং হাতে গেজের মত লাগা।,ফিস্টুলা,মাঝে মাঝে ব্যথা হওয়া, ফুলে যাওয়া, পুঁজ রক্ত পড়া, হাতের মধ্যে শক্ত কিছু একটা লাগা।,ক্যান্সার,কোলনের ডান পাশে ক্যান্সার- পেটের ডান পাশে ও নীচে সাধারণত চাকা নিয়ে রোগীরা আসে। শারীরিক দুর্বলতা বেশি থাকে।,কোলনের বাম পাশে- হঠাৎ খাদ্যনালী বন্ধ হয়ে পেট ফোলা নিয়ে এই রোগীরা আসে। বাম পাশের নিচের দিকে হলে পায়খানার সাথে মিশানো রক্ত নিয়ে রোগীরা আসতে পারে। অনিয়মিত পায়খানা, কোষ্ঠকাঠিন্য ইত্যাদি উপসর্গ নিয়েও রোগীরা আসে।,রেকটাম ক্যান্সার,মল ত্যাগের সময় রক্তপড়া (পায়খানার সাথে মিশানো) মল ত্যাগের অভ্যাসের পরিবর্তন, ঘনঘন মল ত্যাগ, সব সময় মল ত্যাগের ইচ্ছা এবং মলদ্বার খালি না হওয়া ইত্যাদি উপসর্গই প্রধান। পুরাতন হলে মলদ্বারে ব্যথা, মাজার ব্যথা, পায়ে ব্যথা নিয়েও আসতে পারে।,ছড়িয়ে পড়া ক্যান্সার,পেটে পানি, পেটে চাকা, জন্ডিস, শ্বাসকষ্ট, কাশি, হাতে-পায়ে ব্যথা, মাজার ব্যথা ও ওজন কমে যাওয়া ইত্যাদি।,"
দাম্পত্য সম্পর্ক যেভাবে হার্ট সুস্থ রাখে,"হার্টের অসুখের মূলে জীবনযাপনে অনিয়ম, দুশ্চিন্তা-অবসাদ থেকে রক্তচাপ কমবেশি হওয়া, নেশাজাতীয় দ্রব্য সেবন ও পান। দাম্পত্য জীবনে যারা সুখী নয়, তাদের অবসাদ গ্রাস করে কখনো কখনো মাদকের দিকেও ধাবিত করে।,২০১০ সালে আমেরিকান জার্নাল অব কার্ডিওলজিতে প্রকাশিত এক গবেষণায় দেখা গেছে, যেসব পুরুষ সপ্তাহে অন্তত দুবার যৌনমিলন করে, তাদের হৃদরোগের ঝুঁকি; যারা মাসে একবার যৌনমিলন করে তাদের অপেক্ষা অনেক কম। ২০১২ সালে প্রকাশিত আমেরিকান হার্ট অ্যাসোসিয়েশনের এক প্রবন্ধে জানা যায় যে, স্বামী-স্ত্রীর দাম্পত্য সম্পর্কের সঙ্গে হার্টঅ্যাটাকের শতকরা ১ ভাগেরও কম সম্পর্ক বিদ্যমান ও শারীরিক মেলামেশা হৃদরোগীদের জন্য নিরাপদ। ,ক্লিভল্যান্ড ক্লিনিক হাসপাতালের ইন্টারভেনশনাল কার্ডিওলজির পরিচালক ডা. দীন নুকতার মতে, সুস্থ হৃদযন্ত্র ও বৈধ যৌনকর্ম উভয় উভয়ের জন্য উপকারী, দরকার ও ভালো। সুখী দাম্পত্য সম্পর্ক যেমন হৃদযন্ত্র ভালো রাখে এবং হার্টঅ্যাটাকের ঝুঁকিও কমায়, তেমনি সুস্থ হৃদযন্ত্র যৌনকর্মের মাত্রা ও পরিমাণ বাড়ায়।,এ বিষয়ে বিস্তারিত জানিয়েছেন মেডিনোভা মেডিকেলের মেডিসিন ও হৃদরোগ বিশেষজ্ঞ অধ্যাপক ডা. তৌফিকুর রহমান ফারুক। ,স্বামী-স্ত্রীর মেলামেশা একটি ভালো অ্যারোবিক ব্যায়াম, যা হৃদযন্ত্র ভালো রাখে। আমেরিকান কলেজ অব স্পোর্টসের মতে, অ্যারোবিক ব্যায়াম হলো, যে ব্যায়াম শরীরের বড় বড় মাংশপেশিগুলো ব্যবহার করা হয় নিয়মিত ও ছন্দাকারে। ,অ্যারোবিক ব্যায়াম ওজন কমায়। ফলে ডায়াবেটিস কমায় বা প্রতিরোধ করে ও হার্টঅ্যাটাকের ঝুঁকি কমায়। যেহেতু মেলামেশা একটি অ্যারোবিক ব্যায়ামের মতো, তাই পরিমিত দাম্পত্য সম্পর্ক উচ্চরক্তচাপ কমায়, বিশেষত মেয়েদের ক্ষেত্রে রক্তচাপ বেশি কমায়। ,নারীদের অর্গাজমে অক্সিটোসিন নামক হরমোন বের হয়, যা শরীরের রক্ত নালি প্রসারিত করে। ফলে সরাসরি রক্তচাপ কমে। যৌনকর্ম মানসিক প্রশান্তি আনে, মানসিক দুশ্চিন্তা ও অস্থিরতা দূর করে এবং মানসিক চাপ কমায়। ,স্ট্রেস হরমোন আমাদের হৃদস্পন্দন বাড়ায়, রক্তনালি সংকুচিত করে; ফলে রক্তচাপ বাড়ায় ও হৃদরোগের ঝুঁকি বাড়ায়। ,দাম্পত্য সম্পর্ক স্ট্রেস হরমোন কমায়, মানসিক প্রশান্তি দেয়, হৃদস্পন্দন স্বাভাবিক রাখে এবং রক্তচাপ কমায় বা স্বাভাবিক রাখে ও হার্টঅ্যাটাকের ঝুঁকি কমায়। ,তাই পরিমিত ও নিয়মিত শারীরিক মেলামেশা মানসিক চাপ, বিষণ্ণতা, অবসাদগ্রস্ততা, দুশ্চিন্তা ও একাকিত্ব দূর করে মানসিক স্বাস্থ্য ভালো রাখে। ,সুস্থ হৃদযন্ত্র ও সুস্থ যৌনকর্মের জন্য সুস্থ জীবনযাত্রা জরুরি। এ কারণে ধূমপান ত্যাগ করতে হবে, নিয়মিত ব্যায়াম করতে হবে, মদ ও অ্যালকোহল বর্জন করতে হবে, মানসিক চাপ কমাতে হবে এবং পরিমিত ঘুমাতে হবে। ,যৌনকর্মের এই সুফলতা বেশি দরকার বয়স্ক মানুষের জন্য। কারণ বয়স বাড়ার সঙ্গে সঙ্গে যৌন সম্পর্ক দক্ষতার চেয়েও সম্পর্কের গভীরতা বেশি দেখা যায়। 
তাই স্বাভাবিক ও বৈধ সম্পর্কে বয়স্ক মানুষরাও পরিমিত যৌনকর্মের ফলে তাদের শরীরে রক্ত সরবরাহ স্বাভাবিক থাকে, শরীরে ভালো লাগার অনুভূতি তৈরি হয়, মানসিক দুশ্চিন্তা, অবসাদগ্রস্ততা ও চাপ কমে। ,তাই গবেষণালব্ধ তথ্য-উপাত্ত থেকে ডা. নুকতা সাবধান করেন যে, এ মানসিক প্রশান্তি ও চাপ কমানোর জন্য শারীরিক সম্পর্ক ভুল জায়গায় করলে হবে না, যার সঙ্গে সুদৃঢ় মানসিক ও শারীরিক সম্পর্ক বিদ্যমান, তার সঙ্গে দাম্পত্য সম্পর্কের এ সুবিধা পাওয়া যাবে, অনিরাপদ ও অবৈধ মেলামেশায় এসব সুবিধাদি পাওয়া যাবে না।
 ,"
"অ্যালার্জি কেন হয়, কীভাবে এড়ানো যায় ","অ্যালার্জি একটি জটিল রোগ। শিশু থেকে বৃদ্ধ— সব বয়সি মানুষ এই রোগে ভুগে থাকেন। অ্যালার্জিতে হাঁচি থেকে শুরু করে খাদ্য এবং ওষুধের মারাত্মক প্রতিক্রিয়া ও শ্বাসকষ্ট হতে পারে।,কারও কারও ক্ষেত্রে অ্যালার্জি সামান্য অসুবিধা সৃষ্টি করে। আবার কারও ক্ষেত্রে জীবনকে বিষিয়ে দেয়। ,অ্যালার্জি কেন হয়, এ রোগে সর্বাধুনিক চিকিৎসা নিয়ে বিস্তারিত জানিয়েছেন  অ্যালার্জি ও অ্যাজমা বিশেষজ্ঞ অধ্যাপক ডা. গোবিন্দ চন্দ্র দাস। ,হঠাৎ করে হাঁচি এবং পরে শ্বাসকষ্ট হলে অথবা ফুলের গন্ধ নিচ্ছেন বা গরুর মাংস, চিংড়ি, ইলিশ, গরুর দুধ, বেগুন খেলেই শুরু হলো গা চুলকানি বা চামড়ায় লাল লাল চাকা হয়ে ফুলে ওঠা। এগুলো হলে আপনার অ্যালার্জি আছে ধরে নিতে হবে।,অ্যালার্জি কী? কেন হয় এবং কীভাবে এড়ানো যায়?
প্রত্যেক মানুষের শরীরে এক একটি প্রতিরোধ ব্যবস্থা বা ইমিউন সিস্টেম থাকে, কোনো কারণে এই ইমিউন সিস্টেমে গোলযোগ দেখা দিলে তখনই অ্যালার্জির বহিঃপ্রকাশ ঘটে।,অ্যালার্জি
আমাদের শরীর সবসময়ই ক্ষতিকর বস্তুকে (পরজীবী, ছত্রাক, ভাইরাস ও ব্যাকটেরিয়া) প্রতিরোধের মাধ্যমে রোগ প্রতিরোধের চেষ্টা করে।,এই প্রচেষ্টাকে রোগ প্রতিরোধ প্রক্রিয়া বা ইমিউন বলে। কিন্তু কখনো কখনো আমাদের শরীর সাধারণত ক্ষতিকর নয়; এমন অনেক ধরনের বস্তুকেও ক্ষতিকর ভেবে প্রতিরোধের চেষ্টা করে। সাধারণত ক্ষতিকর নয়, এমন সব বস্তুর প্রতি শরীরের এই অস্বাভাবিক প্রতিক্রিয়াকে অ্যালার্জি বলা হয়।,অ্যালার্জি সৃষ্টিকারী বহিরাগত বস্তুগুলোকে অ্যালার্জি উৎপাদক বা অ্যালার্জেন বলা হয়।,অ্যালার্জিজনিত প্রধান সমস্যা,* অ্যালার্জিজনিত সর্দি বা অ্যালার্জিক রাইনাইটিস,এর উপসর্গ হচ্ছে— অনবরত হাঁচি, নাক চুলকানো, নাক দিয়ে পানি পড়া বা নাক বন্ধ হয়ে যাওয়া, কারও কারও চোখ দিয়েও পানি পড়ে এবং চোখ লাল হয়ে যায়।,অ্যালার্জিক রাইনাইটিস দুই ধরনের
* সিজনাল অ্যালার্জিক রাইনাইটিস : বছরের একটি নির্দিষ্ট সময়ে অ্যালার্জিক রাইনাইটিস হলে একে সিজনাল অ্যালার্জিক রাইনাইটিস বলা হয়।,* পেরিনিয়াল অ্যালার্জিক রাইনাইটিস : সারা বছর ধরে অ্যালার্জিক রাইনাইটিস হলে একে পেরিনিয়াল অ্যালার্জিক রাইনাইটিস বলা হয়।,লক্ষণ ও উপসর্গ,সিজনাল অ্যালার্জিক রাইনাইটিস,* ঘন ঘন হাঁচি,* নাক দিয়ে পানি পড়া,* নাসারন্ধ্র বন্ধ হয়ে যাওয়া,অন্যান্য উপসর্গ,* চোখ দিয়ে পানি পড়া,পেরিনিয়াল অ্যালার্জিক রাইনাইটিস,পেরিনিয়াল অ্যালার্জিক রাইনাইটিসের উপসর্গগুলো সিজনাল অ্যালার্জিক রাইনাইটিসের মতো। কিন্তু এ ক্ষেত্রে উপসর্গগুলোর তীব্রতা কম হয় এবং স্থায়িত্বকাল বেশি হয়।,অ্যাজমা বা হাঁপানি,এর উপসর্গ হচ্ছে কাশি। ঘন ঘন শ্বাসের সঙ্গে বাঁশির মতো শব্দ হওয়া বা বুকে চাপ চাপ লাগা। বাচ্চাদের ক্ষেত্রে মাঝে মাঝে ঠাণ্ডা লাগা।,অ্যাজমা রোগের প্রধান উপসর্গ বা লক্ষণ,* বুকের ভেতর বাঁশির মতো সাঁই সাঁই আওয়াজ,* শ্বাস নিতে ও ছাড়তে কষ্ট,* দম খাটো অর্থাৎ ফুসফুস ভরে দম নিতে না পারা,* ঘন ঘন কাশি,* বুকে আঁটসাঁট বা দম বন্ধ ভাব,* রাতে ঘুম থেকে উঠে বসে থাকা,আর্টিকেরিয়া,আর্টিকেরিয়ার ফলে ত্বকে লালচে ফোলা ফোলা হয় এবং ভীষণ চুলকায়। ত্বকের গভীর স্তরে হলে হাত-পা ফুলে যেতে পারে। আর্টিকেরিয়ার ফলে সৃষ্টি ফোলা অংশগুলো মাত্র কয়েক ঘণ্টা স্থায়ী থাকে; কিন্তু কখনো কখনো বারবার হয়। যে কোনো বয়সে আর্টিকেরিয়া হতে পারে। স্বল্পস্থায়ী আর্টিকেরিয়া বাচ্চাদের মধ্যে এবং দীর্ঘস্থায়ী আর্টিকেরিয়া বড়দের মধ্যে দেখা যায়।,সংস্পর্শজনিত অ্যালার্জিক ত্বক প্রদাহ,চামড়ার কোথাও কোথাও শুকনো, খসখসে, ছোট ছোট দানার মতো ওঠা। বহিস্থ উপাদান বা অ্যালার্জেনের সংস্পর্শে ত্বকে প্রদাহ হলে তাকে অ্যালার্জিক কনটাক্ট ডারমাটাইটিস বলা হয়।,লক্ষণ ও উপসর্গ,* ত্বকে ছোট ছোট ফোসকা পড়ে,* ফোসকাগুলো ভেঙে যায়,* চুয়ে চুয়ে পানি পড়ে,* ত্বকের বহিরাবরণ উঠে যায়,* ত্বক লালচে হয় এবং চুলকায়,* চামড়া ফেটে আঁশটে হয়,অ্যাকজিমা,অ্যাকজিমা বংশগত চর্মরোগ, যার ফলে ত্বক শুষ্ক হয়, চুলকায়, আঁশটে এবং লালচে হয়। খোঁচানোর ফলে ত্বক পুরু হয় ও কখনো কখনো উঠে যায়। এর ফলে জীবাণু দ্বারা আক্রান্ত ত্বক থেকে চুয়ে চুয়ে পানি পড়ে এবং দেখতে ব্রণ আক্রান্ত বলে মনে হয়। এটি সচরাচর বাচ্চাদের মুখে ও ঘাড়ে এবং হাত-পায়ে বেশি দেখা যায়।,অ্যালার্জিক কনজাংটাইভাইটিস,চোখে চুলকানো ও চোখ লাল হয়ে যায়।,খাওয়ার অ্যালার্জি,উপসর্গ : পেটে ব্যথা, বমি বমি ভাব, বমি হওয়া এবং ডায়রিয়া।,পার্শ্বপ্রতিক্রিয়াজনিত অ্যালার্জি,এটা খুবই মারাত্মক। অ্যালার্জেন শরীরের সংস্পর্শে আসার সঙ্গে সঙ্গে এটা শুরু হয়ে যেতে পারে। নিচে উল্লিখিত উপসর্গগুলো হতে পারে।,* চামড়া লাল হয়ে ফুলে উঠে ও চুলকায়,* শ্বাসকষ্ট, নিঃশ্বাসের সঙ্গে বাঁশির মতো আওয়াজ হয়,* মূর্ছা যেতে পারে,* রক্তচাপ কমে গিয়ে রোগী শকে চলে যেতে পারে,সাধারণ অ্যালার্জি উৎপাদকগুলো,* মাইট * মোল্ড * ফুলের রেণু বা পরাগ * ঠাণ্ডা এবং শুষ্ক আবহাওয়া * খাদ্যদ্রব্য * ঘরের ধুলা ময়লা * প্রাণীর পশম ও চুল * পোকামাকড়ের কামড় * ওষুধসহ কিছু রাসায়নিক দ্রব্যাদি * প্রসাধনসামগ্রী * উগ্র সুগন্ধী বা তীব্র দুর্গন্ধ।,প্রয়োজনীয় পরীক্ষা-নিরীক্ষা,* রক্ত পরীক্ষা : বিশেষত রক্তে ইয়োসিনোফিলের মাত্রা বেশি আছে কিনা তা দেখা।,* সিরাম আইজিইর মাত্রা : সাধারণত অ্যালার্জি রোগীদের ক্ষেত্রে আইজিইর মাত্রা বেশি থাকে।,* স্কিন প্রিক টেস্ট : এ পরীক্ষায় রোগীর চামড়ার ওপর বিভিন্ন অ্যালার্জেন দিয়ে পরীক্ষা করা হয় এবং এই পরীক্ষাতে কোন কোন জিনিসে রোগীর অ্যালার্জি আছে তা ধরা পড়ে।,* স্পেসিফিক আইজিই টেস্ট : এই পরীক্ষা স্কিন পিক টেস্টেরই অংশ। এ পরীক্ষাটি ডিজিটাল পদ্ধতির, রক্ত নিয়ে করা হয়।,* বুকের এক্স-রে : হাঁপানি রোগের ক্ষেত্রে চিকিৎসা শুরু করার আগে অবশ্যই বুকের এক্স-রে করে নেওয়া দরকার যে, অন্য কোনো কারণে শ্বাসকষ্ট হচ্ছে কিনা।,* স্পাইরোমেট্রি বা ফুসফুসের ক্ষমতা দেখা : এই পরীক্ষা করে রোগীর ফুসফুসের অবস্থা সম্পর্কে সঠিক ধারণা করা যায়।,চিকিৎসা,* অ্যালার্জেন পরিহার : যখন অ্যালার্জির সুনির্দিষ্ট কারণ খুঁজে পাওয়া যায়, তখন তা পরিহার করে চললেই সহজ উপায়ে অ্যালার্জি নিয়ন্ত্রণ করা যায়।,* ওষুধ প্রয়োগ : অ্যালার্জি ভেদে ওষুধ প্রয়োগ করে অ্যালার্জির উপশম অনেকটা পাওয়া যায়।,অ্যালার্জি ভ্যাকসিন বা ইমুনোথেরাপি : অ্যালার্জি দ্রব্যাদি এড়িয়ে চলা ও ওষুধের পাশাপাশি ভ্যাকসিনও অ্যালার্জিজনিত রোগীদের সুস্থ থাকার অন্যতম চিকিৎসা পদ্ধতি।,এ পদ্ধতি ব্যবহারে কর্টিকোস্টেরয়েডের ব্যবহার অনেক কমে যায়। ফলে কর্টিকোস্টেরয়েডের বহুল পার্শ্বপ্রতিক্রিয়া থেকে রেহাই পাওয়া যায়। বিশ্বের অধিকাংশ দেশে, বিশেষ করে উন্নত দেশগুলোতে এ পদ্ধতিতে চিকিৎসা দেওয়া হয়ে থাকে। বর্তমানে বিশ্ব স্বাস্থ্য সংস্থাও এই ভ্যাকসিন পদ্ধতির চিকিৎসাকে অ্যালার্জিজনিত রোগের অন্যতম চিকিৎসা বলে অভিহিত করেন। এটিই অ্যালার্জি রোগীদের দীর্ঘমেয়াদি সুস্থ থাকার একমাত্র চিকিৎসা পদ্ধতি।,আগে ধারণা ছিল, অ্যালার্জি একবার হলে আর সারে না। কিন্তু বর্তমানে চিকিৎসাব্যবস্থার যথেষ্ট উন্নতি হয়েছে। প্রথম দিকে ধরা পড়লে অ্যালার্জিজনিত রোগ একেবারে সারিয়ে তোলা সম্ভব। অবহেলা করলে এবং রোগ অনেক দিন ধরে চলতে থাকলে নিরাময় করা কঠিন হয়ে পড়ে।,বর্তমানে অ্যালার্জিজনিত রোগের ভ্যাকসিনসহ উন্নত চিকিৎসা আমাদের দেশেই হচ্ছে।,"
মলদ্বার না কেটে অস্ত্রোপচারে কি পাইলস ভালো হয়?,"পায়ুপথের জটিল রোগগুলোর একটি পাইলস। নারী-পুরুষ-শিশু কম বেশি সবাই এই রোগে ভুগে থাকেন। রোগীরা সাধারণত পায়ুপথ দিয়ে রক্তক্ষরণ, পায়ুপথ ফুলে যাওয়া, ব্যথা অনুভব করা, পায়ুপথ দিয়ে পাইলস বেরিয়ে আসা, মলদ্বারের চারপাশে চুলকানো বিভিন্ন উপসর্গের কথা বলে থাকেন।  ,উপসর্গগুলো দীর্ঘমেয়াদে জিইয়ে রাখলে মারাত্মক আকার ধারণ করতে পারে।  এ কারণে পাইলসের চিকিৎসায় অস্ত্রোপচার অনেক সময় জরুরি হয়ে উঠে।,মলদ্বার না কেটেও অনেক সময় অস্ত্রোপচার করা হয়ে থাকে। এক্ষেত্রে রোগী ভালো হয় কিনা সে বিষয়ে বিস্তারিত জানিয়েছেন আরএ স্পেশালাইজড হাসপাতালের কোলোরেক্টাল সার্জন অধ্যাপক ডা. রকিবুল মোহাম্মদ আনোয়ার। ,পাইলস পায়ুপথ দিয়ে বেরিয়ে আসে কিনা তার ওপর নির্ভর করে পাইলসকে চার মাত্রায় বিভক্ত করা হয়ে থাকে এবং পাইলস চিকিৎসা বহুলাংশে এ মাত্রা বিভেদের ওপর নির্ভরশীল। পায়ুপথে শুধু রক্তক্ষরণ প্রথম ডিগ্রি/মাত্রা পাইলসের বৈশিষ্ট্য, এ মাত্রার পাইলস কখনই পায়ুপথ দিয়ে বেরিয়ে আসে না। দ্বিতীয় এবং তৃতীয় মাত্রা পাইলস পায়ুপথ দিয়ে বেরিয়ে আসে মলত্যাগ করার সময়ে কিন্তু মলত্যাগ সম্পন্নের পর দ্বিতীয় মাত্রার ক্ষেত্রে নিজ হতেই মলদ্বারের ভেতরে চলে যায় এবং তৃতীয় মাত্রা পাইলসের ক্ষেত্রে রোগীকে অঙ্গুল দ্বারা চাপ দিয়ে আবার মলদ্বারের ভেতরে প্রতিস্থাপন করতে হয়। চতুর্থ মাত্রার পাইলস সব সময়ই পায়ুপথের বাইরে অবস্থান করে।,প্রথম মাত্রা এবং প্রথমাবস্থায় দ্বিতীয় মাত্রা পাইলস চিকিৎসা,ইনজেকশন ও ব্যান্ড লাইগেশনের মাধ্যমে চিকিৎসা করা হয়ে থাকে। সেই সঙ্গে খাদ্য অভ্যাস এবং জীবনধারা পদ্ধতি পরিবর্তন করে নরম কিন্তু শক্ত অথবা পাতলা নয় এমন মল ত্যাগ করার অভ্যাস করা। উপরিউক্ত চিকিৎসার মাধ্যমে প্রথম মাত্রা এবং প্রথমাবস্থায় দ্বিতীয় মাত্রা পাইলসের চিকিৎসা সম্ভব হতে পারে।,অগ্রবর্তী দ্বিতীয় মাত্রা এবং তৃতীয় ও চতুর্থ মাত্রা পাইলস চিকিৎসা,এই মাত্রার পাইলস শুধু শল্য চিকিৎসায় অপারেশনের মাধ্যমেই আরোগ্য করা সম্ভব হয়। যুক্তরাজ্য ও যুক্তরাষ্ট্রের শল্য চিকিৎসকদ্বয় মিলিগান এবং মরগান ১৯৩৭ সালে এ ধরনের পাইলসের জন্য পায়ুপথের তিন অবস্থানে চর্মসহ অভ্যন্তরীণ অংশ কেটে ফেলে রোগীর আরোগ্য করার পদ্ধতি উদ্ভাবন করেন। দুর্ভাগ্যক্রমে এ অপারেশনের পর প্রচণ্ড ব্যথা হয়, বিশেষভাবে মলত্যাগের পর, ঘা শুকাতে দেড় হতে দু’মাস সময় লাগে, ঘন ঘন মলত্যাগ এবং অনেক ক্ষেত্রে মলত্যাগের অনুভূতি এলেই দ্রুতভাবে টয়লেটের দিকে ধাবিত হতে হয়। মলত্যাগের পর মনে হয় যে মলাশয় মলমুক্ত হয়নি এবং আবারও মলত্যাগের অনুভূতি অনুভব করা যায়। অনেক সময়ে অপারেশনের পর দেড় হতে দু’মাসের আগে কাজে ফিরে যাওয়া অসম্ভব হয়ে পড়ে এবং পরিবার আর্থিকভাবে ক্ষতির সম্মুখীন হয়। অপারেশনের জটিলতায় মলদ্বার সংকুচিত হয়ে যেতে পারে অথবা মল আটকে রাখার ক্ষমতা হারিয়ে জীবনযাত্রা দুর্বিষহ পর্যায়ে পৌঁছাতে পারে।,১৯৯৩ সালে ইতালির প্যালেরমো বিশ্ববিদ্যালয়ের শল্যবিভাগের অধ্যাপক ডা. এন্টোনিও লংগো নতুন পদ্ধতির মাধ্যমে মলদ্বারে ক্ষত না করে, চর্ম অথবা মাংস না কেটে পাইলসের অত্যাধুনিক অপারেশন আবিষ্কার করেন। এই অত্যাধুনিক পদ্ধতি ‘স্ট্যাপলেড হেমোরহাইডেক্টটমি’ অথবা ‘স্ট্যাপলেড হেমোরহাইডোপেক্সি’ নামকরণে ভূষিত। এটি একটি অস্ত্রোপচার পদ্ধতি যা অস্বাভাবিকভাবে বর্ধিত হিমোরোডিয়াল (পাইলস) টিস্যু অপসারণ করে, তারপরে অবশিষ্ট হেমোরোডিয়াল (পাইলস) টিস্যুকে তার স্বাভাবিক শারীরিক অবস্থানে ফিরিয়ে আনে।,এতে করে পাইলসের স্বাভাবিক কার্যক্রম ফিরে আসে এবং রোগী উপসর্গমুক্ত হয়। অধ্যাপক ডা. এন্টোনিও লংগো বিশ্বাস করেন যে পায়ুপথ হতে বেরিয়ে আসা পাইলসকে ঝুলেপড়া মাংসপিণ্ডের সঙ্গে তুলনা চলে। কোষ্টকাঠিন্য, গর্ভাবস্থা এবং অন্য কারণে উপর্যুপরি আঘাতে পাইলসের পরিপোষক বন্ধনীগুলো দুর্বল হতে শুরু করে, সঙ্গে সঙ্গে পাইলসগুলোও ঝুলে পড়তে থাকে। তখন সামান্য ঘর্ষণে পাইলসের মধ্যকার শিরা হতে রক্ত ঝরা শুরু হয়, যে রক্তের পরিমাণ অল্প হতে প্রচুর হওয়া অস্বাভাবিক নয়।,প্রফেসর লংগো যে পদ্ধতি ব্যবহারে সাফল্য অর্জন করেছেন সে পদ্ধতির বৈজ্ঞানিক ভিত্তি ঝুলেপড়া পাইলসকে আগে স্বাভাবিক অবস্থানে ফিরিয়ে নেয়া এবং পাইলসের রক্ত সঞ্চালনকে বাধাগ্রস্ত করে ফুলে যাওয়া রক্তনালিগুলোকে শুকিয়ে দেয়া হয়।,পাইলসের স্বাভাবিক কার্যকলাপ পুনঃপ্রতিষ্ঠিত হয় এবং রোগী উপসর্গমুক্ত হয়। যে অত্যাধুনিক যন্ত্র ব্যবহারের মাধ্যমে অপারেশন করা হয় সে যন্ত্র মলদ্বারের বাইরে কোনো কাটাছেঁড়া করে না, কিন্তু মলদ্বারের ভিতরে পায়ুপথ হতে প্রায় দেড় ইঞ্চি উপরে একটা অংশ চক্রাকারে কেটে নিয়ে আসে এবং একই সঙ্গে কাটা জায়গার প্রান্ত টাইটেনিয়াম দ্বারা তৈরি সূক্ষ্ম স্টেপেল দিয়ে জোড়া দেয়া হয়। যে স্থানে কাটা ও জোড়া দেয়া হয় সেখানে ব্যথার স্নায়ু/পেইন ফাইবার থাকে না, যার ফলে অপারেশনের পর রোগী ব্যথাহীন থাকে অথবা যৎসামান্য ব্যথা অনুভূত হয়, ঘা শুকানোর প্রশ্ন আসে না এবং রোগী দ্রুত কাজে ফিরে যেতে পারে।,
 ,"
"পরিশ্রমের সময় বুকে ব্যথা, কী করবেন? ","হঠাৎ বুকে ব্যথা হলে যে কেউ ঘাবড়ে যান। এটি অস্বাভাবিক নয়। কারও কারও ক্ষেত্রে পরিশ্রম করলে বুকে দেখা দেয়। বিভিন্ন কারণে এমনটি হয়ে থাকে। সঠিক কারণ নিরূপণ করে চিকিৎসা দিলে এ সমস্যা থেকে পরিত্রাণ পাওয়া যায়।,এ বিষয়ে বিস্তারিত জানিয়েছেন মেডিনোভা হাসপাতালের কার্ডিওলজি বিভাগের অধ্যাপক ডা. মো. তৌফিকুর রহমান ফারুক। 
কারণ ,পরিশ্রমের সময় হৃৎপিণ্ডের রক্তনালিতে ব্লক থাকলে বা রক্তপ্রবাহে বাধাগ্রস্ত হলে বুকে ব্যথা হতে পারে।,হৃৎপিণ্ডের করোনারি রক্তনালিতে ব্লক থাকলে বা রক্তনালিতে চর্বির আস্তর জমে রক্তনালি সরু হলে পরিশ্রমের সময় অতিরিক্ত রক্ত সরবরাহের প্রয়োজন হয়; কিন্তু রক্তনালিতে ব্লক থাকার কারণে রক্ত সরবরাহে ঘাটতি দেখা যায়। ফলে হৃৎপিণ্ডের মাংশপেশিতে অক্সিজেন ও খাবার অভাব দেখা যায় এতে বুকে ব্যথা করে।,রক্তনালিতে ব্লক হলে কখন বুকে ব্যথা হয়,পরিশ্রমের সময় অথাৎ সিঁড়ি দিয়ে ওঠার সময়, পাহাড়ে ওঠার সময়, দৌড়ে বাসে ওঠার সময়, তাড়াহুড়া করে কোনো কাজ করার সময়, বাজারের ব্যাগ হাতে নিয়ে হাঁটার সময়, ভারি কাজ করার সময়, কোনো ভারি জিনিস তোলার সময়, অত্যধিক উত্তেজিত হলে এবং খাবারের পর ভরাপেটে হাঁটলে বুকে ব্যথা বা চাপ অনুভূত হতে পারে।,ব্লকজনিত ব্যথা কোথায় হয়,সাধারণত বুকের মাঝখানে হয়। তবে কখনো কখনো বাম পাশে অথবা ডান পাশেও হতে পারে। এ ব্যথা বুকের ওপর দিকে গলার কাছে এবং বাম হাত দিয়ে ছড়িয়ে পড়তে পারে।
হৃৎপিণ্ডের রক্তনালির ব্লকজনিত ব্যথা ওপরের পেটে হতে পারে। গ্যাস্ট্রিকের ব্যথা ভেবে ভুল হতে পারে। এ ধরনের ব্যথা শুধু গলার ওপর চাপ চাপ ধরনের হতে পারে। মনে হয় গলায় কিছু আটকে আছে এবং নিঃশ্বাস বন্ধ হয়ে আসবে। হৃৎপিণ্ডের ব্লকজনিত ব্যথা পিঠের পেছনে হতে পারে, ডান হাত বা বাম হাতেও হতে পারে। হৃৎপিণ্ডের ব্লকজনিত ব্যথা হলে তা গ্যাস্ট্রিকের ব্যথা ভেবে ভুল হতে পারে।,পেটব্যথা গ্যাস্ট্রিকের জন্য না রক্তনালির ব্লকের জন্য তা কীভাবে বোঝা যায়,গ্যাস্ট্রিকের ব্যথা সাধারণত বহুদিন ধরে মাঝে মাঝে হয়। হার্টের রক্তনালির ব্লকের কারণে হার্টঅ্যাটাক হলে ওপরের পেটের ব্যথা প্রথমবারের জন্য বা নতুন ধরনের ব্যথা অনুভূত হলে এবং এর সঙ্গে যদি প্রচুর ঘাম হয় বা বমি বমি ভাব হয়, তবে তা হার্টঅ্যাটাকের জন্য হওয়ার আশঙ্কা বেশি।,করণীয়,কোনো রোগীর কোনো দিন পেটেব্যথা না হলে এবং হঠাৎ করে কোনো দিন পেটেব্যথা হলে, সঙ্গে প্রচুর ঘাম হলে বা বমি হলে সে ক্ষেত্রে যেহেতু হৃৎপিণ্ডের ব্লকজনিত কারণে হওয়ার আশঙ্কা বেশি, সে ক্ষেত্রে অতিসত্বর নিকটস্থ হাসপাতাল বা স্বাস্থ্যকেন্দ্রে ইসিজি বা রক্তপরীক্ষা যেমন কার্ডিয়াক ট্রপোনিন আই পরীক্ষাটি করিয়ে নেওয়া উচিত।,হৃৎপিণ্ডের রক্তনালিতে ব্লকজনিত বুকে ব্যথার বৈশিষ্ট্য,ব্যথা সাধারণত বুকের মাঝখানে হয়। পরিশ্রম করলে বাড়ে, বিশ্রাম নিলে কমে, নাইট্রেট জাতীয় ওষুধ জিহ্বার নিচে দিলে বা জিহ্বার নিচে স্প্রে করলে কমে। বুকের ব্যথা বাম হাতের ভেতরের দিক দিয়ে নিচের দিকে নামে।,পরিশ্রমের সময় বুকে ব্যথা হলে করণীয়,ইসিজি, ইকোকার্ডিওগ্রাম, ইটিটি এবং অন্যান্য পরীক্ষা যেমন— করোনারি এনজিওগ্রাম করতে পারেন। হৃৎপিণ্ডের রক্তনালিতে ব্লকজনিত কারণে বুকে ব্যথা হলে কি ইসিজি স্বাভাবিক থাকতে পারে। হ্যাঁ, হৃৎপিণ্ডের রক্তনালিতে ব্লকজনিত কারণে বুকে ব্যথা হলে ইসিজি স্বাভাবিক থাকতে পারে।
 ,"
"যেসব লক্ষণে বুঝবেন হাড়ক্ষয়, কী করবেন? ","৪৫ থেকে ৫০ বছর পার হওয়ার পর মানুষের শরীরে হাড়ের সমস্যাগুলো দেখা দেয়। হাড় ক্ষয় ও ফুলকো হওয়ার মতো সমস্যাগুলোও দেখা দেয়। মারাত্মক হাড়ক্ষয়ে হাঁচি বা কাশি দিলেও তা ভেঙে যেতে পারে।,পুরুষ বা নারীদের দেহের হাড় সাধারণত ২৮ বছর বয়স পর্যন্ত ঘনত্বে বাড়ে; ৩৪ বছর পর্যন্ত তা বজায় থাকে। এরপর থেকে হাড়ক্ষয় হতে থাকে।,যাদের হাড়ক্ষয়ের ঝুঁকি বেশি তাদের হাড়ের ঘনত্ব দ্রুত কমতে থাকে। নারীদের মাসিক-পরবর্তী সময়ে হাড়ক্ষয়ের গতি বেগবান হয়। এছাড়া অনেক কারণ বা স্বাস্থ্য ঝুঁকি হাড়ক্ষয়ের আশঙ্কা বাড়াতে পারে।,এ বিষয়ে বিস্তারিত জানিয়েছেন হরমোন ও ডায়াবেটিস বিশেষজ্ঞ বঙ্গবন্ধু শেখ মুজিব মেডিকেল বিশ্ববিদ্যালয়ের এন্ডোক্রাইনোলজি বিভাগের সহকারী অধ্যাপক ডা. শাহজাদা সেলিম। ,হাড়ক্ষয়ের ঝুঁকি,অসংশোধনযোগ্য ঝুঁকি,* বয়োবৃদ্ধি,* স্ত্রী লিঙ্গ,* জিনগত ত্র“টি,* অপারেশনের কারণে ডিম্বাশয় না থাকা,* হায়পোগোনাডিজম (পুরুষ ও মহিলার),* অতি খর্বাকৃতি,সংশোধনযোগ্য ঝুঁকি,* ভিটামিন ডি’র ঘাটতি,* ধূমপান,* অপুষ্টি (ক্যালসিয়াম, জিঙ্ক, ভিটামিন এ, কে ইত্যাদি),* ক্ষীণকায় দৈহিক আকার,* আমিষনির্ভর খাদ্যাভ্যাস,* বেশি বয়সে অতিরিক্ত চা, কফি, চকোলেট গ্রহণের অভ্যাস।,* খাদ্যে বা বাতাসে ভারী ধাতু,* কোমল পানীয় ও মদ্যপান,মেডিকেল ঝুঁকি,* দীর্ঘদিনের অচলাবস্থা,* স্টেরয়েড জাতীয় ওষুধ সেবন [বাংলাদেশের রোগীদের মাঝে এটি খুব ব্যাপক; বিশেষ করে অস্বীকৃত/ আস্বীকৃতদের দ্বারা নির্দেশিত হয়ে যারা ওষুধ সেবন করছেন। প্রচলিত চিকিৎসা পদ্ধতির (কবিরাজি, আয়ুর্বেদি, হোমিওপ্যাথি, ইউনানি ইত্যাদি) মাঝে স্টেরয়েডের মাত্রাতিরিক্ত উপস্থিতি।],* অন্যান্য হরমোন জনিত রোগ : হাইপারথাইরয়ডিজম, হাইপারপ্যারাথাইরয়ডিজম, কুসিং সিন্ড্রম, ডায়াবেটিস, এক্রমেগালি, অ্যাডিসন রোগ, রিউমাটয়েড আর্থ্রাইটিস, এসএলই, কিডনি অকার্যকারিতা ইত্যাদি।,উপসর্গ,প্রথমত কোনো শারীরিক লক্ষণ নাও থাকতে পারে। কোমরে বা পিঠে বা অন্য কোথাও ব্যথা, বিশেষ করে তা ব্যথানাশকে কমেছে না, এমন চরিত্রের। কারও কারও দৈহিক উচ্চতা কমে যাবে, কুঁজো হয়ে যাওয়া বা সামনে ঝুঁকে থাকা। সঙ্গোপনে ঘটে যাওয়া সবচেয়ে মারাত্মক ব্যাপার হল, মেরুদণ্ডে ফাটল বা চিড় ধরা এবং ঠুনকো আঘাতেই হাড় ভাঙা।,শনাক্তকরণ,অনেক রকম পরীক্ষা-নিরীক্ষার দরকার হতে পারে : কিছু ঘনত্ব পরিমাপের জন্য, কিছু আবার ঝুঁকিগুলো চিহ্নিত করার জন্য। বিএমডি পরীক্ষা এ কাজে সবচেয়ে ভালো।,চিকিৎসা,এ রোগে প্রধান ও প্রথম পদক্ষেপ হবে ঝুঁকি শনাক্তকরণ, সম্ভব হলে তা রহিত করা। বেশ ওষুধ পাওয়া যায় সেগুলোর কোনো একটি নির্দিষ্ট রোগিণী বা রোগীর জন্য প্রযোজ্য হতে পারে।,যেহেতু হাড়ক্ষয় (অস্টিওপরোসিস) একবার হলে আর পেছন দিকে যাওয়ার আশঙ্কা ক্ষীণ, তাই একে আগেভাগেই রোধ করার জাতীয় ও প্রাতিষ্ঠানিক কর্মসূচি নিতে হবে। এর অংশ হিসেবে কারা কতটুকু ঝুঁকিতে আছেন বা কারা এরই মধ্যে হাড়ক্ষয়ে ভুগছেন, তা নির্ধারণ করতে হবে এবং উপযোগী চিকিৎসা নির্বাচন ও প্রয়োগ করতে হবে।,হাড়ক্ষয় রোধে নিুলিখিত পদক্ষেপগুলোর বিবেচনা করা যেতে পারে-,* নিয়মিত ব্যায়াম,* স্টেরয়েডসহ ক্ষতিকারক ওষুধ সেবন থেকে বিরত থাকা,* পুষ্টি নিশ্চিতকরণ,* ধূমপান ত্যাগ,* প্রয়োজনে পরিমিত ক্যালসিয়াম সেবন
 ,"
১৩১তম দেশ ভ্রমণে বাংলাদেশের তরুণী ,"হতাশার কারণে আত্মহত্যা করতে চাওয়া কাজী আসমা আজমেরী ভ্রমণ করেছেন ১৩১টি দেশ। বাংলাদেশের পাসপোর্ট দিয়ে ১৩১ দেশ ভ্রমণ করে তাক লাগিয়েছেন বিশ্বকে। সবশেষ গত ১১ সেপ্টেম্বর মরিশাসের উদ্দেশে রওনা হন তিনি। ,আসমা বিশ্বের সব দেশ ঘুরতে চান। দেশের পাসপোর্ট নিয়ে তিনি বিশ্বভ্রমণ করছেন। ,এই তরুণী এখন মরিশাসে অবস্থান করছেন। এ বিষয় আসমা বলেন, ছোটবেলা থেকেই মরিশাস অনেক পছন্দের একটি দেশ ছিল, যা হানিমুনে যাওয়ার কথা থাকলেও, পরে একাই রওনা হয়েছি।,আসমা মরিশাসে একাই ঘুরে বেড়াচ্ছেন আর সবুজ পাসপোর্ট এবং ওখানকার স্কুল-কলেজে তার ভ্রমণের গল্প শোনাচ্ছেন। মোটিভেশন স্পিক দিয়েছেন বিভিন্ন জায়গায়। ইউনিভার্সেল কলেজে প্রায় তিনটি সেশনে প্রায় আড়াইশ ছেলেমেয়ের সঙ্গে তার ভ্রমণের গল্প ও স্বপ্নবাজ হয়ে তোলার জন্য উৎসাহিত করেন।,মরিশাস সম্পর্কে এই তরুণী বলেন, ইন্ডিয়া থেকে এসে মনে হলো আরেকটি ইন্ডিয়ান কমিউনিটি। কিন্তু তারা অত্যন্ত আধুনিক ও চিন্তা-চেতনায় অনেক উন্নত একটি দেশ। এ দেশে ফ্রান্স, ইংরেজি এবং হিন্দি ভাষায় কথা বলা হয়। ,তিনি আরও বলেন, মরিশাস আবারও উঠে আসবে ট্যুরিজম ইউরোপ-আমেরিকার চমৎকার ডেস্টিনেশন হিসেবে। ইন্ডিয়ান ট্যুরিস্ট রয়েছে। এক মাল্টিকালচারের অনন্য দৃষ্টান্ত। এখানে ৬০ শতাংশ হিন্দু , ২০ শতাংশ মুসলিম ও ২০ শতাংশ খ্রিস্টান সম্প্রদায়ের লোক বসবাস করেন।,ভ্রমণপিয়াসু কাজী আসমা বলেন, ‘ছোটবেলা থেকেই আমি খুব দুরন্ত ছিলাম। ঘুরে বেড়ানোর ইচ্ছা ছিল প্রবল। সেই আকাঙ্ক্ষা থেকেই বিশ্ব ঘুরে দেখার ইচ্ছা জাগে। প্রথমে গিয়েছিলাম থাইল্যান্ড। নীল সমুদ্র দেখার পর মনে হয়েছিল, ভ্রমণের জন্য যত টাকা খরচ হয়েছে; এই সমুদ্র দেখার পর সব উঠে গেছে। এর পর নেপাল যাই। হিমালয় দেখার পর পুরো বিশ্বের সৌন্দর্য আমাকে টানতে থাকে। তখন থেকে পৃথিবীর নানা দেশে যাওয়ার ভিসা সংগ্রহের লক্ষ্যে নামি।’,পড়াশোনার পাশাপাশি চাকরি করতেন আসমা। এতে যে টাকা জমেছে সেই টাকা দিয়েই ভ্রমণ করছেন। ‘পড়াশোনা শেষ হলে এক-দেড় বছর চাকরি করি আর ছয় মাস ভ্রমণ করি’— জানান আসমা।,তার মতে, ভ্রমণ করলে বিশ্বের বিভিন্ন দেশের আইন, নিয়মনীতি, নৈতিকতা জানা ও শেখা যায়। নিজের মধ্যে থেকে হিংসা-বিদ্বেষ চলে যায়। যারা ভ্রমণ করেন, তারা উদার মনের হয়। নিজের মধ্যে দক্ষতা তৈরি হয় ভ্রমণের মাধ্যমেই।,যারা হতাশায় ভুগেন ভ্রমণ তাদেরকে এই প্রবণতা থেকে মুক্তি দিতে পারে বলে মনে করেন আসমা আজমেরী। তিনি বলেন, যারা আত্মহত্যার মতো পথে হাঁটার চিন্তা করেন, তাদের একবার ভ্রমণের পথে হাঁটা উচিত।,"
"জিহ্বায় কালো দাগ, কী করবেন?","জিহ্বায় কালো দাগ কোনো কোনো সময় বিব্রতকর পরিস্থিতিতে ফেলে। বিশেষ করে বিয়ের পাত্র-পাত্রীদের জিহ্বায় কালো দাগ থাকলে বিব্রতকর অবস্থার সৃষ্টি হওয়াটাই স্বাভাবিক। দেখতে হবে জিহ্বায় কালো দাগ কোথায় হয়েছে। কালো দাগের আকৃতি কি একই ধরনের না ভিন্ন ধরনের? ,এ বিষয়ে বিস্তারিত জানিয়েছেন মুখ ও দন্তরোগ বিশেষজ্ঞ ডা. মো. ফারুক হোসেন।  ,ব্যাকটেরিয়ার বংশবৃদ্ধির কারণে বা জিহ্বার ছত্রাক সংক্রমণের কারণে। অনেক সময় জিহ্বার পাশের অংশ কালচে দেখা যায়। সিলভার এমালগাম ফিলিং সরিয়ে ফেললে অনেক সময় এ ধরনের কালোভাব চলে যায়। জিহ্বার যেখানে টেস্ট বাড রয়েছে সে স্থানের রং অনেক সময় একটু বেশি লাল হতে পারে, আবার কালচেও হতে পারে। জিহ্বার টেস্ট বাড অনেকের ক্ষেত্রে জিহ্বার স্পট বা দাগের মতো দেখা যায়। জিহ্বার কালো দাগকে সাধারণ ভাষায় পিগমেন্টেশন বলা হয়। কালো দাগ থাকার জন্য জিহ্বার স্বাদের কোনো পরিবর্তন হয় না। ,কালো হেয়ারি টাং কিছু ওষুধের কারণে হয়ে থাকে, যেমন এন্টিবায়োটিক জাতীয় ওষুধ। এছাড়া ভিটামিন স্বল্পতা ও ধূমপানের জন্যও জিহ্বা কালো হতে পারে। ,করণীয়,ডাক্তারের পরামর্শ ছাড়া কোনো এন্টিবায়োটিক জাতীয় ওষুধ গ্রহণ করা ঠিক নয়। এন্টাসিড জাতীয় ওষুধের মাঝে যদি বিসমাথ থাকে তাহলে বিসমাথ ব্যাকটেরিয়াকে ধ্বংস করে যা পাকস্থলিতে আলসার সৃষ্টি করে থাকে। মৃত ব্যাকটেরিয়ার কারণে জিহ্বায় কালো দাগ দেখা যেতে পারে। পেপটো বিসমল ওষুধ সেবন করলে জিহ্বা কালো হয়ে যেতে পারে। ,তবে মাড়ির পাশে যদি কালো দাগ দেখা যায় তাহলে গাম বা মাড়ির ক্যান্সারের আশঙ্কা একেবারে উড়িয়ে দেয়া যাবে না। ক্রমাগত ছত্রাক সংক্রমণের কারণেও জিহ্বায় কালো দাগ দেখা যেতে পারে। অনিয়মিত বা ভুল এন্টিবায়োটিক সেবনের কারণেও এমনটি হতে পারে। ক্লোরোহেক্সিডিন জাতীয় মাউথ ওয়াশও জিহ্বায় কালো দাগ ফেলতে পারে।,পিগমেন্ট রিডিউসিং কমপ্লেক্স যথার্থ প্রয়োগের মাধ্যমে জিহ্বার কালো দাগ দূর করা যায়। এছাড়া গ্যানোডার্মা লুসিডাম প্রজাতির মাশরুম বিশেষ পদ্ধতিতে প্রয়োগ করে রোগ নিরাময় করা সম্ভব।
 ,"
রক্তস্বল্পতা প্রতিরোধে কী খাবেন? ,"রক্তস্বল্পতা একটি জটিল সমস্যা। অনেকেই এই সমস্যায় ভুগে থাকেন। যাপিত জীবনে শৃংখলার অভাব, খাবারে অরুচি, নিয়মমাফিক খাবার গ্রহণ না করাসহ নানা কারণে শরীরে রক্তস্বল্পতা দেখা দেয়। এক্ষেত্রে আয়রন একটি গুরুত্বপূর্ণ পুষ্টি উপাদান হিসেবে কাজ করে।  যা শরীরে অক্সিজেন পরিবহণে সাহায্য করে। খাবারে পর্যাপ্ত পরিমাণ আয়রন থাকলে তা শরীরে আয়রনের (লৌহ) অভাবজনিত এনিমিয়া (রক্তস্বল্পতা) প্রতিরোধে সাহায্য করে এবং স্বাস্থ্যের উন্নতি ঘটায়। ,এ বিষয়ে বিস্তারিত জানিয়েছেন শমরিতা হাসপাতাল ও মেডিকেল কলেজের পুষ্টিবিদ খানম উম্মে নাহার।  ,শরীরের বিভিন্ন গুরুত্বপূর্ণ প্রক্রিয়া সঠিকভাবে সম্পাদনের জন্য আয়রনের প্রয়োজন। যেমন- শক্তি উৎপাদন, বৃদ্ধি এবং হরমোন তৈরি। আয়রন রোগ প্রতিরোধ ক্ষমতা বৃদ্ধিতে সাহায্য করে।,লোহিত রক্ত কনিকায় হিমোগ্লোবিন থাকে, যা কোষে অক্সিজেন পরিবহণে কাজ করে। শরীরের ৬৫ ভাগ আয়রন হিমোগ্লোবিনে থাকে। সামান্য পরিমাণ আয়রন মায়োগ্লোবিনে পেশি কলায় থাকে। মায়োগ্লোবিন মাংসপেশিতে অক্সিজেন সরবরাহ ও শরীরের স্বাভাবিক কাজের জন্য প্রয়োজন।,খাবারে আয়রনের প্রকারভেদ,আমরা খাবার থেকে দু’ধরনের আয়রন পেয়ে থাকি, যেমন- হিম-আয়রন এবং নন-হিম আয়রন। শরীরে এ দু’ধরনের আয়রন শোষণেও পার্থক্য রয়েছে।,প্রাণিজ খাবার যেমন- গরুর মাংস, মুরগির মাংস এবং মাছে হিম-আয়রন রয়েছে। সাধারণত হিম আয়রন নন-হিম আয়রন অপেক্ষা কম গ্রহণ করা হয়। কিন্তু হিম-আয়রন আমাদের শরীর খুব সহজে শোষণ করতে পারে।,উদ্ভিজ্জ উৎস থেকেই কেবল নন-হিম আয়রন পাওয়া যায়। খাবারে নন-হিম আয়রনের পরিমাণ হিম-আয়রণ অপেক্ষা বেশি থাকে। শরীর নন-হিম আয়রন ভালোভাবে শোষণ করতে পারে না।,ভেজিটেরিয়ানদের (নিরামিষভোজী) মাঝে নন ভেজিটেরিয়ান অপেক্ষা অ্যানিমিয়ায় আক্রান্ত হওয়ার ঝুঁকি বেশি থাকে।,আয়রন সমৃদ্ধ খাবার,হিম ও নন-হিম উভয় ধরনের আয়রন সমৃদ্ধ খাবারের তালিকা নিচে দেয়া হল-,* যকৃত * মাংস (চর্বি ও চামড়া ছাড়া) * সামুদ্রিক খাবার * মসুর ডাল ও মটরশুটি * শুকনা ফল যেমন- আলু-বোখারা, ডুমুর ও কিশমিশ * বাদাম,* শিমের বিচি * ডিম * সয়াবিন * গুড়।,এছাড়া গাঢ় সবুজ রঙের শাকসবজি আয়রনের খুব ভালো উৎস।,* পালং শাক * ব্রোকলি * কচু শাক * লাল শাক।,কীভাবে আয়রনের শোষণ বৃদ্ধি করা যায়,ভিটামিন-সি বা অ্যাসকরবিক এসিড আয়রন শোষণে সাহায্য করে।,সকালের নাস্তায় আয়রন সমৃদ্ধ শস্য জাতীয় খাবার খাওয়ার পর কমলার রস বা লেবু পানি গ্রহণে আয়রনের শোষণ বৃদ্ধি পায়। কিছু খাবার ও পানীয় আয়রন শোষণে বাধা সৃষ্টি করে।,টেনিন : চায়ে টেনিন নামক এক ধরনের যৌগ থাকে। টেনিন আমাদের শরীরে আয়রন শোষণের হার হ্রাস করে। তাই খাবার গ্রহণের পর চা পান না করলে ভালো।,ফাইটেট : খাদ্য শস্য, শিম এবং বাদামে ফাইটেট নামক এক ধরনের যৌগ থাকে। এই ফাইটেট সমৃদ্ধ খাবার অতিরিক্ত খাওয়া হলে তা লৌহ শোষণে বাধার সৃষ্টি করে।,চাহিদা : প্রতিদিনের আয়রনের চাহিদা বয়স, লিঙ্গ এবং শারীরিক অবস্থার ওপর ভিত্তি করে নির্ধারণ করা হয়।,* মহিলাদের ক্ষেত্রে- (১৯-৫০ বছর) পরিমাণ-১৮ সম/ফধু,* পুরুষদের ক্ষেত্রে- (১৯-৫০ বছর) পরিমাণ-৮ সম/ফধু,* গর্ভবতী মহিলাদের ২৭ সম/ফধু যা চাহিদার ওপর ভিত্তি করে বৃদ্ধি পায়।,* যেসব মায়েরা বাচ্চাকে দুধ খাওয়াচ্ছেন তাদের ক্ষেত্রে ৯ সম/ফধু.,সাধারণত খাবারে পর্যাপ্ত আয়রন সমৃদ্ধ খাদ্য থাকলে আয়রনের দৈহিক চাহিদা পূরণ করা সম্ভব।,* শরীরে আয়রনের অভাব দেখা দিলে তখন যকৃতে সঞ্চিত লৌহ সেই অভাব পূরণে সাহায্য করে। যদি লৌহের সঞ্চয় নিঃশেষ হয়ে যায় তখন হিমোগ্লোবিন তৈরি হতে পারে না। একে আয়রনের অভাবজনিত রক্তস্বল্পতা বলে।,সাধারণত রক্তের সিরাম ফেরিটিন (serum ferritin) এবং হিমোগ্লোবিন পরীক্ষার মাধ্যমে রক্তস্বল্পতা নিশ্চিত করা যায়।,লৌহের অভাবজনিত এনিমিয়ায় যে সমস্যাগুলো দেখা দেয়,* ক্লান্তি * মাথা ঘোরা * ত্বকের রং ফ্যাকাশে হয়ে যাওয়া * চুল পড়ে যাওয়া * খিটখিটেভাব * দুর্বলতা * অস্থির লাগা * নখ স্ফীত ও ভঙ্গুর হয়ে যাওয়া।,কাদের ক্ষেত্রে এনিমিয়ার ঝুঁকি বেশি,* সন্তান ধারণে সক্ষম মহিলাদের * গর্ভাবস্থায় * খাদ্য তালিকায় আয়রন সমৃদ্ধ খাবারের অভাব হলে * ঘন ঘন রক্ত দান করা * শিশুদের ক্ষেত্রে বিশেষত যারা অপরিণত অবস্থায় জন্ম গ্রহণ করে * পরিপাকতন্ত্রের রোগ,* বৃদ্ধ বয়সে * নিরামিষভোজীদের ক্ষেত্রে।
 ,"
নারীদেহে পুরুষ হরমোন বেশি হলে যেসব সমস্যা হয়ে থাকে,"নারীদেহে এন্ড্রোজেনের বা পুরুষ যৌন হরমোন আধিক্যের কারণে যে সমস্যা দেখা দেয় সেটিকে পলিসিস্টিক ওভারি সিন্ড্রোম বলা হয়ে থাকে। বালিকা ও নারীদের প্রজননক্ষম সময়ে এই সমস্যা বেশি দেখা দেয়। বাংলাদেশে এ রোগের হার ২৫ শতাংশের কাছাকাছি হবে বলে ধরে নেওয়া হয়।,এ বিষয়ে বিস্তারিত জানিয়েছেন বঙ্গবন্ধু শেখ মুজিব মেডিকেল বিশ্ববিদ্যালয়ের হরমোন ও ডায়াবেটিস বিশেষজ্ঞ এন্ডোক্রাইনোলজি বিভাগের সহকারী অধ্যাপক ডা. শাহজাদা সেলিম। ,পলিসিস্টিক ওভারি সিন্ড্রোমের প্রভাবে বিভিন্ন লক্ষণ দেখা দিতে থাকে। যেমন- ক. অনিয়মিত মাসিক খ. অতিরিক্ত রক্তস্রাব গ. মুখে ও শরীরে অত্যধিক লোম (পুরুষালি) ঘ. ব্রণ মুখে ও শরীরের অন্যান্য অংশে।,আরও কিছু শারীরিক সমস্যা থাকতে পারে- তলপেটে ব্যথা, মকমলের মতো কালো ত্বক (ঘাড়, বগল ইত্যাদি জায়গায়), বন্ধ্যত্ব। রোগীদের টাইপ-২ ডায়াবেটিস হওয়ার ঝুঁকি বেড়ে যায়। এদের অনেকেই দৈহিক স্থূ’লতায় আক্রান্ত হয়, নাকডাকা ও ঘুমের সময় হঠাৎ করে শ্বাস বন্ধ হওয়া, হৃদরোগের ঝুঁকি বেড়ে যাওয়া, মানসিক ভারসাম্যহীনতা ও জরায়ু ক্যান্সারের ঝুঁকি বৃদ্ধি পেতে পারে।,জিনগত ত্রুটি আছে এমন কিশোরীর দৈহিক ওজন বৃদ্ধি পাওয়া, খুব কম শারীরিক শ্রম সম্পাদন করা ও ঝুঁকিপূর্ণ খাবার খাওয়া ইত্যাদি এ রোগের আশঙ্কা বাড়িয়ে দেয়। পলিসিস্টিক ওভারি সিন্ড্রোমে ডিম্বাশয় অতিরিক্ত পরিমাণে টেস্টোস্টেরন হরমোন তৈরি করতে উদ্দীপ্ত হয়।,যার পেছনে পিটুইটারি গ্রন্থির অতিরিক্ত এলএইচ (LH) নিঃস্বরণ ও দেহে ইনসুলিন রেজিস্ট্রেন্সের উপস্থিতিই কারণ।,পলিসিস্টিক ওভারি সিন্ড্রোম নাম হওয়ার প্রধান কারণ হল ডিম্বাশয়ে বিভিন্ন বয়সি, বিভিন্ন আকারের, বিভিন্ন সংখ্যার সিস্ট থাকবে।,রোগ শনাক্তকরণ,নিম্নলিখিত ক্রাইটেরিয়ার যে কোনো দুটির উপস্থিতি আবশ্যক-,* নারীদেহে অতিরিক্ত এন্ড্রোজেন হরমোন উপস্থিতি।,* অনিয়মিত ঋতুস্রাব।,* ডিম্বাশয়ে সিস্ট।,পরীক্ষা-নিরীক্ষা,* সিরাম টেস্টোস্টেরন, এলিস, এফএসএইচ।,* পেটের আল্ট্রাসনোগ্রাম।,* ওজিটিটি।,চিকিৎসা,জীবনযাত্রা ব্যবস্থাপনা : চিকিৎসার শুরুতেই খাদ্য ব্যবস্থাপনার দিকে নজর দিতে হবে। রোগীর দৈহিক ওজন কাক্সিক্ষত মাত্রায় পৌঁছতে সাহায্য করবে, বিপাকীয় প্রক্রিয়ার উন্নতি ঘটাবে যাতে করে ইনসুলিন রেজিস্ট্রেন্স কমে যাওয়ার সম্ভাবনা বৃদ্ধি পাবে। আদর্শ জীবনযাপন ব্যবস্থাপনা রোগীর হৃদরোগ ও ডায়াবেটিস হওয়ার ঝুঁকি কমাবে।,এ রোগীদের খাদ্য তালিকায় শর্করার আধিক্য কম থাকবে, শাকসবজি (আলু বাদে), রঙিন ফল-মূল ও আমিষজাতীয় খাদ্য প্রাধান্য পাবে।,দৈহিক ওজন বা বিএমআই বিবেচনায় রেখে শারীরিক শ্রমের ব্যবস্থা করতে হবে।,ওষুধ,* মহিলাদের জন্ম নিয়ন্ত্রণের জন্য ব্যবহৃত পিলগুলো যাতে স্বল্প মাত্রায় ইস্ট্রোজেন ও প্রজেস্ট্রেরন থাকে, তা সহায়ক ওষুধ।,* মেটফরমিন,* অবাঞ্ছিত লোম দূর করার ক্রিম,* প্রজনন সম্ভাবনা বৃদ্ধির ওষুধ,পলিসিস্টিক ওভারি সিন্ড্রোমে আক্রান্ত নারীদের অধিকাংশই এ সমস্যার শারীরিক লক্ষণগুলো খুব দ্রুত বুঝতে পারেন না। কেউ কেউ লক্ষণগুলো বুঝতে পারলেও সংকোচ বোধের কারণে চিকিৎসকের শরণাপন্ন হতে দেরি করেন। যেহেতু রোগটির ব্যাপকতা ও সুদূরপ্রসারী স্বাস্থ্য ঝুঁকি আছে, তাই প্রজননক্ষম বয়সের সব নারীকে তার এ সমস্যা আছে কিনা জানার জন্য হরমোন বিশেষজ্ঞের শরণাপন্ন হওয়া জরুরি।
 ,"
"খোসপাঁচড়া বা স্ক্যাবিসের লক্ষণ, প্রতিকার ও চিকিৎসা (ভিডিও)","চুলকানির রোগগুলোর মধ্যে স্ক্যাবিস একটি বিরক্তিকর ও বিব্রতকর সমস্যা। সহজ বাংলায় একে বলা হয় খুজলি বা খোসপাঁচড়া। এটিকে বৈজ্ঞানিকভাবে স্ক্যাবিস বলা হয়ে থাকে। ,খোসপাঁচড়া বা স্ক্যাবিসের লক্ষণ, প্রতিকার ও চিকিৎসা নিয়ে বিস্তারিত স্বাস্থ্য পরামর্শ দিয়েছেন চর্ম ও যৌন রোগ বিশেষজ্ঞ, কুর্মিটোলা হাসপাতালের সহকারী অধ্যাপক ও বিভাগীয় প্রধান ডা. রেবেকা সুলতানা।,স্ক্যাবিসে বেশি চুলকানি থাকে এবং এটি একটি ছোঁয়াচে রোগ। কতগুলো লক্ষণ দেখে আমরা বুঝতে পারি এটি খোসপাঁচড়া কিনা। এটিতে শিশুরা বেশি আক্রান্ত হয়। এর কারণ তাদের চামড়া বেশ সংবেদনশীল থাকে। ,কতগুলো কারণে শিশুদের  খোসপাঁচড়া হয়ে থাকে। যেমন-তারা হাত-পা ভালো করে ধুতে জানে না। হাইজেনিক ব্যবহার তারা জানে না।,এটি প্রথমে ফুসকুড়ির মতো দেখা যাবে, লাল লাল দানা দেখা দেবে। হাতের আঙ্গুলের ফাঁকে হয় সাধারণত, এরপর কনুইতে, এলবোতে এবং বগলে হয়ে থাকে। পরে সেটি নাভির কাছে গিয়ে ছড়িয়ে পড়ে।,বাচ্চাদের খোসপাঁচড়া দেখা দেওয়ার পর সঠিক চিকিৎসা দিতে না পারলে তারা চুলকিয়ে ইনফেকশন করে ফেলে। একটা পর্যায়ে সেখানে পুঁজ দেখা দেয়। 
শিশুদের ক্ষেত্রে ইনফেকশন হলে সেটি কমানোর ওষুধ আমরা আগে দিই। এরপর গায়ে লাগানোর ওষুধ দিয়ে থাকি। এক্ষেত্রে গোটা ফ্যামিলিকে চিকিৎসা নিতে হয়।,বড়দের ক্ষেত্রে যখন স্ক্যাবিস হয় তখন চেনার লক্ষণ প্রায় একই। অনেক বেশি চুলকাবে বিশেষ করে রাতে বেশি চুলকানি হয়। পরিবারের একজন আক্রান্ত হলে প্রায় সবাই আক্রান্ত হয়ে পড়ে। ,এক বিছানায় একত্রে অনেকেই গাদাগাদি করে ঘুমালে, এক তোয়ালে বা বালিশ–চাদর ব্যবহার করলে একজন থেকে আরেকজনে ছড়ায় এ রোগ। এ ছাড়া অনেক শিশু বিদ্যালয় থেকেও স্ক্যাবিসে আক্রান্ত হয়।,ভিডিও,সাধারণ কিছু হাইজিন বা স্বাস্থ্যবিধি মেনে চললে এ ধরনের বিরক্তিকর রোগ এড়ানো সম্ভব। পরিবারের সদস্যদের তোয়ালে, জামাকাপড় আলাদা থাকা উচিত। এ ছাড়া একজনের গামছা-তোয়ালে ও বালিশ অন্যের ব্যবহার করা উচিত নয়। জামাকাপড় ও নিয়মিত ব্যবহার্য জিনিস নিয়মিত সাবান দিয়ে ধুয়ে কড়া রোদে অন্তত চার ঘণ্টা শুকাতে হবে। ,স্ক্যাবিসের চিকিৎসায় পারমিথ্রিন ক্রিম সঠিক নিয়মে ব্যবহার করতে হবে। এছাড়া অ্যান্টিহিস্টামিন খেতে হবে। ওষুধের ব্যবহার করতে হবে নিয়ম মেনে। পরিপূর্ণ চিকিৎসা না দিলে পূণরায় স্ক্যাবিস হতে পারে।,পরিস্থিতি বেশি খারাপ হলে বা ঘা হয়ে ব্যাকটেরিয়ার সংক্রমণ হলে অ্যান্টিবায়োটিক লাগতে পারে। ,ঘনিষ্ঠ সাহচর্যে আসেন এমন সবারই একসঙ্গে চিকিৎসা নিতে হবে। চিকিৎসা নেওয়ার পর সব কাপড়চোপড়, চাদর, তোয়ালে, বালিশ, গরম সাবান–পানি দিয়ে ধুয়ে কড়া রোদে শুকাতে হবে। কড়া রোদ না পেলে কাপড় শুকানোর পর ইস্তিরি করে নিতে হবে। ,খোসপাঁচড়া সঠিক সময়ে চিকিৎসা না করালে কিডনিকেও প্রদাহে আক্রান্ত করতে পারে। এই ইনফেকশন কিডনি রোগের সৃষ্টি করতে পারে। 
 ,"
কীভাবে বুঝবেন কোলন ক্যান্সার? ,"মলদ্বারের রোগগুলোর মধ্যে সবচেয়ে আক্রমনাত্মক হচ্ছে কোলন ক্যান্সার।  তাজা এবং অনেক সময় ফিনকি দিয়ে রক্ত বের হয়ে আসা, মাঝে মাঝে রক্তপড়া, সাধারণত ব্যথা থাকে না, মাংসপিন্ড ঝুলে পড়া এসব মলদ্বারের জটিল রোগের লক্ষণ।,কোলন ক্যান্সারসহ মলদ্বারের নানা রোগ নিয়ে বিস্তারিত জানিয়েছেন বৃহদান্ত্র ও পায়ুপথ সার্জারি বিশেষজ্ঞ অধ্যাপক ডা. একেএম ফজলুল হক। 
 
এনাল ফিশার,মলত্যাগে প্রচন্ড ব্যথা, জ্বালা যন্ত্রণা, পায়খানা গায়ে লেগে রক্ত যাওয়া বা টিস্যু পেপারে রক্ত দেখা এবং হাতে গেজের মত লাগা।,ফিস্টুলা,মাঝে মাঝে ব্যথা হওয়া, ফুলে যাওয়া, পুঁজ রক্ত পড়া, হাতের মধ্যে শক্ত কিছু একটা লাগা।,ক্যান্সার,কোলনের ডান পাশে ক্যান্সার- পেটের ডান পাশে ও নীচে সাধারণত চাকা নিয়ে রোগীরা আসে। শারীরিক দুর্বলতা বেশি থাকে।,কোলনের বাম পাশে- হঠাৎ খাদ্যনালী বন্ধ হয়ে পেট ফোলা নিয়ে এই রোগীরা আসে। বাম পাশের নিচের দিকে হলে পায়খানার সাথে মিশানো রক্ত নিয়ে রোগীরা আসতে পারে। অনিয়মিত পায়খানা, কোষ্ঠকাঠিন্য ইত্যাদি উপসর্গ নিয়েও রোগীরা আসে।,রেকটাম ক্যান্সার,মল ত্যাগের সময় রক্তপড়া (পায়খানার সাথে মিশানো) মল ত্যাগের অভ্যাসের পরিবর্তন, ঘনঘন মল ত্যাগ, সব সময় মল ত্যাগের ইচ্ছা এবং মলদ্বার খালি না হওয়া ইত্যাদি উপসর্গই প্রধান। পুরাতন হলে মলদ্বারে ব্যথা, মাজার ব্যথা, পায়ে ব্যথা নিয়েও আসতে পারে।,ছড়িয়ে পড়া ক্যান্সার,পেটে পানি, পেটে চাকা, জন্ডিস, শ্বাসকষ্ট, কাশি, হাতে-পায়ে ব্যথা, মাজার ব্যথা ও ওজন কমে যাওয়া ইত্যাদি।
 ,"
"হঠাৎ পা ফুলে যায় কেন, কী করবেন?","হঠাৎ পা ফুলে যাওয়া খুবই স্বাভাবিক ঘটনা। এমনটা হলে আমরা উদ্বিগ্ন হয়ে পড়ি। সঠিক চিকিৎসা পেলে দ্রুতই সেরে উঠা যায়। ,এ বিষয়ে বিস্তারিত জানিয়েছেন জাতীয় হৃদরোগ ইন্সটিটিউট ও হাসপাতালের সহযোগী অধ্যাপক ডা. আবুল হাসান মুহম্মদ বাশার। ,পা ফোলা অবহেলার বিষয় নয়। বিশেষভাবে লক্ষ্য করার বিষয় হল দুই পা, নাকি এক পা ফোলা। দুই পা একসঙ্গে ফুলে যাওয়া দেখলে সাধারণত নিচের কারণগুলো বিবেচনায় নিতে হয়-,* হার্ট ফেইলিউর * কিডনি ফেইলিউর * লিভার ফেইলিউর * থাইরয়েড হরমোনের অভাব * কোনো ওষুধের পার্শ্ব প্রতিক্রিয়া।,এদের প্রত্যেকটিরই নিজস্ব অনুসঙ্গ থাকবে। যেমন শ্বাসকষ্ট, মুখ ফোলা, পেট ফোলা, জন্ডিস, প্রস্রাব কম হওয়া বা না হওয়া, গলার স্বরে পরির্বতন ইত্যাদি। হার্ট, লিভার বা কিডনির কার্যক্ষমতায় উন্নতি হলে এসব ফোলাও কমে যায়।,ডিভিটি কী,যে পথগুলো দিয়ে রক্ত হৃৎপিণ্ডে ফিরে যায়, সেগুলোকে শিরা বলা হয়, ইংরেজিতে ভেইন (Vein)। শিরাগুলো দু’ স্তরে বিন্যস্ত; চামড়ার নিচে ও মাংসের বা দেহগহ্বরের ভেতরে। গভীরে অবস্থিত শিরাগুলোই রক্ত ফেরত নেয়ার মূল কাজটা করে। এরা আকারেও অনেক বড়। কোনো কারণে যদি এসব মোটা শিরার মধ্যে রক্ত জমাট বেঁধে যায়, তাকে ‘ডিপ ভেইন থ্রম্বোসিস’ (Deep Vein Thrombosis) বা সংক্ষেপে ডিভিটি (DVT) বলে। এর ফলে রক্ত ফেরত যাওয়ার মূল পথটাই বন্ধ হয়ে যায়। ধমনীর মাধ্যমে রক্ত পায়ে আসছে কিন্তু ফেরত যেতে পারছে না, তাই পা ফুলে যায়। ফোলা যখন এক পায়ে হয়, তখন ডিভিটি’র কথা মাথায় আনতে হয়। প্রশ্ন উঠতে পারে ডিভিটি দুই পায়ে একসঙ্গে হতে পারে না? পারে। তবে সাধারণত হয় না।,লক্ষণ,হঠাৎ ব্যথার সঙ্গে পা ফুলে শক্ত হয়ে যাওয়া ডিভিটির মূল লক্ষণ। এর সঙ্গে কারণ সংক্রান্ত কিছু অনুসঙ্গ রোগ শনাক্তকরণে সাহায্য করতে পারে। যেমন রোগী দীর্ঘদিন বিছানা বন্দি ছিলেন কিনা, রোগী ক্যান্সারে ভুগছেন কিনা, পায়ে কোনো আঘাত পেয়েছেন কিনা, উড়োজাহাজ, ট্রেন বা বাসে লম্বা পথ ভ্রমণ করেছেন কিনা ইত্যাদি। অনেক সময় অবশ্য এসবের কিছুই থাকে না, বিশেষত অল্প বয়স্কদের হঠাৎ পা ফুলে যাওয়ার ক্ষেত্রে। এসব ক্ষেত্রে রক্তের উপাদানগত ক্রটির কথা ভাবতে হয়।,লিম্ফ ইডিমা বা সেলুলাইটিস নয় তো,এক পা ফুলে গেলেই ডিভিটি সব সময় হবে তা নয়। মাঝে মাঝে লসিকা নালীতে ব্লক (লিম্ফ ইডিমা), প্রদাহ বা জীবাণুর সংক্রমণে (Cellulitis) হাত-পা ফুলতে পারে।,ভারকো’স ট্রায়াড (Virchow's Triad),ডিভিটির কারণ হিসেবে তিনটি বিষয়কে বিবেচনা করা হয়। এগুলোকে বিখ্যাত জার্মান চিকিৎসক রুডলফ ভারকো’র নামানুযায়ী ভারকো’স ট্রায়াড নামে অভিহিত করা হয় যদিও তিনি নিজে কখনও এগুলোকে বর্ণনা করেননি।,রক্তপ্রবাহে স্থবিরতা (Stasis of blood flow),রক্ত চলাচল স্থবির হয়ে পড়লে ডিভিটি’র আশঙ্কা বেড়ে যায়। অসুস্থতা, অপারেশন বা অন্য যে কোনো কারণে দীর্ঘদিন বিছানায় শুয়ে আছেন এমন ব্যক্তি এবং বিমান বা সড়ক পথে দীর্ঘ ভ্রমণেও এমন অবস্থার সৃষ্টি হতে পারে।,ইকোনমি ক্লাস সিনড্রোম (Economy Class Syndrome),বিমানে দীর্ঘপথ ভ্রমণে অনেক সময় ডিভিটি হয়। এক্ষেত্রেও কারণ ওইটাই। পায়ের নড়াচাড়া দীর্ঘক্ষণ বন্ধ থাকার কারণে রক্ত চলাচল স্থরির হয়ে পড়ে। ইকোনমি ক্লাসে ভ্রমণে হাত-পা নড়াচাড়ার সুযোগ তুলনামূলকভাবে কম হওয়াতে এদের ডিভিটি বেশি হয়। বিজিনেস ক্লাসে জায়গা বেশি, নড়াচাড়ার সুযোগও বেশি, ডিভিটিও তাই কম হওয়ার কথা।,শিরার ভেতরের দেয়ালে ক্ষত (Endothelial Injury),শিরার ভেতরের দেয়ালে এক বিশেষ ধরনের আস্তরণ (Endothelium) থাকে যা স্বাভাবিক অবস্থায় শিরার ভেতরে রক্ত জমাট বাঁধা প্রতিরোধ করে। কোনো কারণে এই আস্তরণে ক্ষত সৃষ্টি হলে রক্ত জমাট বেঁধে যাওয়ার আশঙ্কা তৈরি হয়। আঘাত, রক্তচাপ, জীবাণু, রক্তবাহিত বিভিন্ন ধরনের রাসায়নিক বা রক্তপ্রবাহে কোনো কৃত্রিম পদার্থের উপস্থিতি এ ধরনের ক্ষত সৃষ্টি করতে পারে।,রক্ত জমাট বেঁধে যাওয়ার প্রবণতা (Hypercoa-gulability),উপাদানগত ত্রুটির কারণে অনেক সময় রক্তের জমাট বেঁধে যাওয়ার প্রবণতা বেড়ে যায়। প্রোটিন সি, প্রোটিস এস, অ্যান্টি থ্রম্বিন-৩, ফ্যাক্টর-৫ লিডেন এসব উপাদান রক্ত জমাট বাঁধা প্রতিরোধ করে। জন্মগত তথা জিনের ত্রুটি বিচ্যুতির কারণে এরকম হয়ে থাকে। রক্তের ঘনত্ব বৃদ্ধিও এর জমাট বেঁধে যাবার প্রবণতা বাড়িয়ে দেয়। পানিশূন্যতা থেকেও এমনটা হতে পারে।,পরীক্ষা-নিরীক্ষা,রক্তনালীর আল্ট্রাসনোগ্রাম বা ভাস্কুলার ডুপ্লেক্স স্টাডির (Vascular Duplex Study) মাধ্যমে প্রায় ৯৯% ক্ষেত্রে এই রোগ নিরুপণ করা সম্ভব। ’ডি ডাইমার’ নামের এক ধরনের রক্ত পরীক্ষাও এ সম্পর্কে ধারণা দিতে পারে।,চিকিৎসা,আমাদের দেশে এখন পর্যন্ত ডিভিটির চিকিৎসা মূলত ওষুধের মাধ্যমে করা হয়। হেপারিন নামে এক ধরনের ওষুধ আছে যা রক্তকে জমাট বঁাঁধতে বাঁধা দেয়। শুরুতে ইনজেকশনের মাধ্যমে প্রয়োগ করা হয়। সময়মতো চিকিৎসা শুরু করা গেলে এই ওষুধের ফলাফল বেশ ভালো। সম্প্রতি এই ইনজেকশনের বিকল্প মুখে খাবার ওষুধ বাজারে এসেছে। এর কার্যকারিতা ইনজেকশনের মতোই। আরও এক ধরনের ওষুধ ডিভিটি’র চিকিৎসায় ব্যবহৃত হয়। ওয়ারফারিন নামের এই ওষুধও যথেষ্ট কার্যকর, দামও কম। কিন্তু ওষুধটি শরীরে দীর্ঘমেয়াদে কাজ করে এবং অন্য অনেক ওষুধের সঙ্গে এর বিক্রিয়া রয়েছে যার ফলে নির্দিষ্ট মাত্রার ওষুধ নিয়মিত খাওয়া সত্ত্বেও রক্তে এর মাত্রা কমে বা বেড়ে যেতে পারে। তাই মাঝে মাঝে রক্ত পরীক্ষার মাধ্যমে শরীরে এর মাত্রা দেখে নিতে হয়। অন্যথায় মাত্রা বেশি হয়ে গেলে শরীর থেকে রক্তক্ষরণের আশঙ্কা থাকে।,ডিভিটি’র আধুনিক চিকিৎসা,থ্রম্বোলাইসিস,আধুনিক চিকিৎসায় শিরাতে স্যালাইনের মাধ্যেমে বা ডিভিটি আক্রান্ত শিরার মধ্যে ক্যাথেটার ঢুকিয়ে তার মাধ্যমে এমন ওষুধ প্রয়োগ করা হয় যার কাজ জমাট রক্তকে তরলায়িত করা। অনেক সময় আবার জমাট রক্তকে যন্ত্রের মাধ্যমে চূর্ণ করে বাইরে বের করে নিয়ে আসা হয়। ডিভিটি শুরু হওয়ার সর্বোচ্চ ৩ সপ্তাহের মধ্যে এসব চিকিৎসা শুরু করার সুযোগ থাকে। এসব চিকিৎসা অত্যন্ত ব্যয়বহুল হওয়াতে বাংলাদেশে এখনও সহজলভ্য ও জনপ্রিয় হয়ে ওঠেনি।,ডিভিটি থেকে পালমোনারি এম্বোলিজম,ডিভিটি মূলত পায়ের সমস্যা হলেও কখনও কখনও এটা প্রাণঘাতি হয়ে উঠতে পারে। পায়ের শিরা থেকে জমাট রক্তের বড় চাকা ছুটে গিয়ে রক্ত স্রোতের সঙ্গে ভেসে ফুসফুসের রক্তনালীতে গিয়ে আটকে যেতে পারে। তাতে হঠাৎ শ্বাস বন্ধ হয়ে রোগীর মৃত্যু পর্যন্ত হতে পারে। ডিভিটি’র অর্ধেকেরও বেশি রোগী পালমোনারি এম্বোলিজম (Pulmonary Embolism) নামে পরিচিত এই জটিলতায় আক্রান্ত হন, তবে সব সময় তা প্রাণঘাতি হয় না। এই জটিলতা প্রতিরোধের উপায় আছে। পালমোনারি এম্বোলিজম প্রতিরোধে ধাতুর জাল দিয়ে তৈরি ছাতা জাতীয় এক ধরনের ফিল্টার (Vena Cava Filter) পেটের মধ্যে শিরার প্রবাহপথে (Inferior Vena Cava) স্থাপন করা হয়। পায়ের শিরা থেকে জমাট রক্ত ছুটে গেলেও ফুসফুসে পৌঁছানোর আগেই এই ফিল্টারে আটকে যায়। বেশ খরচসাপেক্ষ হওয়াতে আমাদের দেশে খুব একটা ব্যবহৃত হয় না।,পোস্ট থ্রম্বোটিক সিনড্রোম,এক সময় পা ফোলা ছিল এখন ফোলা খুব একটা নেই তবে পা আস্তে আস্তে কালো হয়ে যাচ্ছে। মাঝে মাঝে ঘা হচ্ছে, শুকাচ্ছে, আবার হচ্ছে। ডিভিটি’র পরে এরকম ঘটনা ঘটতে পারে। মূলত ডিভিটি রোগীদের প্রায় দুই তৃতীয়াংশ এই পোস্ট থ্রম্বোটিক সিনড্রোম নামক জটিলতায় ভুগে থাকেন। এর চিকিৎসা সহজ নয়।,অল্প বয়সে ডিভিটি,অল্প বয়সীদের ডিভিটি রোগ হলে উপরে বর্ণিত রক্তের উপাদানগত ক্রটির (যেমন প্রোটিন সি, প্রোটিন এস, অ্যান্টি থ্রম্বিন-৩ ইত্যাদির ঘাটতি) কথা মাথায় রাখতে হয়। এসব রোগীদের সারাজীবন রক্ত তরল রাখার ওষুধ সেবন করতে হতে পারে।,একিউট ডিভিটি, ক্রনিক ডিভিটি,প্রথম দু’সপ্তাহের ভেতরে ডিভিটিকে একিউট ডিভিটি বলা হয় এর পর এটা ক্রনিক পর্যায়ে চলে যায়। একিউট ডিভিটির চিকিৎসা যতটা সন্তোষজনক, ক্রনিক ডিভিটি ততটা নয়। থ্রম্বোলাইসিস জাতীয় আধুনিক চিকিৎসা ক্রনিক ডিভিটিতে কাজ করে না। আধুনিক চিকিৎসায় অনেক সময় ক্রনিক ডিভিটিতে আক্রান্ত পায়ের উপরের দিকে বন্ধ শিরা বেলুন/রিং ব্যবহার করে খুলে দেয়া হয় তাতে রক্ত উপরিবহনের উন্নতি হয়ে পা ফোলাসহ অন্যান্য লক্ষণগুলোর উন্নতি হয়। ব্যয়বহুল হওয়াতে এই চিকিৎসার প্রয়োগ আমাদের দেশে খুবই কম।,হাতের ডিভিটি,পায়ের তুলনায় হাতের ডিভিটি তুলনামূলকভাবে অনেক অনেক কম। বিশেষ কিছু পরিস্থিতিতে হাতেও ডিভিটি হতে পারে। যেমন, কোনো কারণে যদি ঘাড়ের কাছে হাত থেকে রক্ত নিয়ে যাওয়া শিরায় বাঁধার সৃষ্টি হয়। এরকম বাঁধার সৃষ্টি হতে পারে যদি জন্মগতভাবে ঘাড়ের কোনো পাশে সারভাইকাল রিব নামের বাড়তি হাড় থাকে। ফুসফুসের উপরের দিকে বড় ধরনের টিউমার থাকলে সেটাও শিরার উপর চাপ প্রয়োগের মাধ্যমে হাতের ডিভিটির কারণ হতে পারে।
 ,"
"যেসব লক্ষণে বুঝবেন পাকস্থলীর ক্যান্সার, চিকিৎসা","মানবদেহের জটিল ক্যান্সারগুলোর মধ্যে পাকস্থলীর ক্যান্সার অন্যতম। এই ক্যানসারের উপসর্গ দেখা দিলে দ্রুত চিকিৎসা নিতে হবে। সঠিক চিকিৎসার অভাবে রোগীর মৃত্যুও হতে পারে।  ,পাকস্থলীর ক্যান্সারের লক্ষণ ও চিকিৎসা নিয়ে বিস্তারিত জানিয়েছেন বঙ্গবন্ধু শেখ মুজিব মেডিকেল বিশ্ববিদ্যাঅধ্যাপক ডা. একেএম ফজলুল হক। ,আমাদের দেশে বেশিভাগ ক্ষেত্রেই পাকস্থলীর ক্যান্সার প্রাথমিক পর্যায়ে নির্ণয় হয় না। পেটের অনেক ধরনের অসুখকে গ্যাস্ট্রিকের সমস্যা ভেবে রোগী দীর্ঘদিন গ্যাস্ট্রিকের ওষুধ সেবন করেন। কিন্তু পেটের এই সমস্যা পাকস্থলীর ক্যান্সারের কারণেও হতে পারে। বলা বাহুল্য গ্যাষ্ট্রিকের ওষুধ যেমন- পিপিআই দীর্ঘদিন খেলেও এ অঙ্গে ক্যান্সার হতে পারে। এ ওষুধ থেকে রক্তে ক্যালশিয়ামের পরিমাণ কমে গিয়ে হাড়ে অস্টিওপোরোসিস হতে পারে। নিচের উপসর্গগুলো পাকস্থলীর ক্যান্সারের কারণেও হতে পারে-,* অল্প খেলেই তৃপ্তি চলে আসে * পেট ফেঁপে থাকে * পেট ফুলে যায় * বমি হয় * রক্ত স্বল্পতা দেখা দেয় * রক্ত পায়খানা হতে পারে,* রোগীর শরীরের ওজন কমে যায়। ,এ ধরনের লক্ষণ দেখা দিলে চিকিৎসকের পরামর্শ নিয়ে কিছু পরীক্ষা-নিরীক্ষা করা প্রয়োজন। যেমন- এন্ডোসকপি, কলোনোসকপি, পেটের আলট্রাসনোগ্রাম, এক্স-রে ও রক্তের কিছু সাধারণ পরীক্ষা। অপারেশনের মাধ্যমে ক্যান্সার আক্রান্ত স্থান ফেলে দিয়ে কেমোথেরাপি ও রেডিও থেরাপি দিলে রোগী সুস্থ হওয়ার সম্ভাবনা বাড়ে।
 ,"
"চোখ উঠার লক্ষণ, কখন চিকিৎসকের পরামর্শ নেবেন","এই সময়ে অনেকের চোখ ওঠছে। এটি নিয়ে ঘাবড়ানোর কিছু নেই। তিন থেকে ৭ দিনের মধ্যে চোখ এমনিতে ভালো হয়ে যায়। ,চোখের ভাইরাসে কিছু ড্রপ আছে ব্যবহার করলে ফল পাওয়া যায়। আবার কোনো কোনো সময় ডাক্তারের পরামর্শ নেওয়া জরুরি হয়ে পড়ে।,এ বিষয়ে বিস্তারিত জানিয়েছেন চক্ষু বিশেষজ্ঞ ডা. সাফী খান।,কেন চোখ ওঠে,চোখ উঠলে চোখ লাল হয়ে যায়,  কিছুটা ব্যথা ও খচখচ ভাব থাকে। এর সঙ্গে থাকে চোখ দিয়ে পানি পড়ার সমস্যা। চোখ ওঠা হতে পারে ব্যাকটেরিয়া দিয়ে। এ ছাড়া ভাইরাস আক্রমণের কারণেও চোখ ওঠার সমস্যা হতে পারে। বেশির ভাগ সময়ই ভাইরাসে চোখ ওঠে।,চোখ উঠার লক্ষণ ,অপরিষ্কার বা নোংরা জীবনযাপন চোখ ওঠার অন্যতম কারণ। চোখ ওঠা রোগে চোখ লাল হয়ে যায়। আর এমনটি হয় এই কনজাঙ্কটিভার রক্তনালিগুলো প্রদাহর কারণে  ফুলে বড় হয়ে যাওয়া এবং তাতে রক্তপ্রবাহ বেড়ে যাওয়ার কারণে।,ঘুম থেকে ওঠলে চোখ আঠা আঠা লাগা, সব সময় চোখের ভেতর কিছু একটা পড়েছে এমন অনুভূতি, চোখ চুলকানো এবং জ্বালাপোড়া করা, আলোর দিকে তাকালে অস্বস্তি লাগা, সবকিছু ঘোলা ঘোলা দেখা, চোখ দিয়ে পানি পড়া, চোখের কোনায় ময়লা (যা কেতুর নামে প্রচলিত) জমা, চোখ ফুলে যাওয়া চোখ ওঠার লক্ষণ।,কী করবেন,১. আক্রান্ত চোখে নোংরা পানি, ধুলাবালি, দূষিত বাতাস যেন চোখে প্রবেশ না করে, সেদিকে খেয়াল রাখুন। এছাড়া সকালে ওঠার পর চোখে পানি দিয়ে পরিষ্কার করতে হবে। অনেকে চোখে ওঠলে বারবার পানি দিয়ে পরিষ্কার করেন বা চোখে পানির ঝাপটা দেন। এটি মোটেই ঠিক নয়।,২. চোখ উঠলে বাইরে যাওয়ার সময় সানগ্লাস পরতে হবে। এটি রোদে চোখ জ্বলা কমাবে।,৩. চোখ ওঠা ছোঁয়াচে রোগ, তাই  যাদের চোখ ওঠেছে, তাদের সংস্পর্শ পরিহার করতে হবে। চোখ আক্রান্ত ব্যক্তির রুমাল, কাপড়চোপড়, তোয়ালে ব্যবহার করা যাবে না। এমনকি হ্যান্ডশেকও করবেন না। ,৪. কোনো কোনো ক্ষেত্রে ভাইরাসের আক্রমণের পর ব্যাকটেরিয়ার সংক্রমণ ঘটে। এ জন্য দিনে তিন থেকে চারবার চোখের অ্যান্টিবায়োটিক ড্রপ ক্লোরামফেনিকল ব্যবহার করতে হবে।  চোখে চুলকানি থাকলে অ্যান্টিহিস্টামিন সেবন করতে হবে। এ ক্ষেত্র অবশ্যই চিকিৎসকের পরামর্শ নিতে হবে। এ বিষয়ে অবশ্যই চিকিৎসকের পরামর্শ নিতে হবে। ,কখন ডাক্তারের পরামর্শ নেবেন,দৃষ্টি ঝাপসা হলে, চোখ খুব বেশি লাল হলে, খুব বেশি চুলকালে বা অতিরিক্ত ফুলে গেলে দ্রুত ডাক্তারের পরামর্শ নিতে হবে।, ,"
হঠাৎ পা ফুলে যায় কেন? চিকিৎসা,"অনেক সময় হঠাৎ পা ফুলে যায়। এ নিয়ে রোগীর উদ্বেগ বেড়ে যায়। হঠাৎ হাত-পা ফোলা অবহেলার বিষয় নয়। বিশেষভাবে লক্ষ্য করার বিষয় হল দুই পা, নাকি এক পা ফোলা। দুই পা একসঙ্গে ফুলে যাওয়া দেখলে সাধারণত নিচের কারণগুলো বিবেচনায় নিতে হয়-,* হার্ট ফেইলিউর * কিডনি ফেইলিউর * লিভার ফেইলিউর * থাইরয়েড হরমোনের অভাব * কোনো ওষুধের পার্শ্ব প্রতিক্রিয়া।,এদের প্রত্যেকটিরই নিজস্ব অনুসঙ্গ থাকবে। যেমন শ্বাসকষ্ট, মুখ ফোলা, পেট ফোলা, জন্ডিস, প্রস্রাব কম হওয়া বা না হওয়া, গলার স্বরে পরির্বতন ইত্যাদি। হার্ট, লিভার বা কিডনির কার্যক্ষমতায় উন্নতি হলে এসব ফোলাও কমে যায়।,হঠাৎ পা ফোলার কারণ ও চিকিৎসা নিয়ে বিস্তারিত জানিয়েছেন জাতীয় হৃদরোগ ইন্সটিটিউট ও হাসপাতালের সহযোগী অধ্যাপক ডা. আবুল হাসান মুহম্মদ বাশার। ,ডিভিটি কী,যে পথগুলো দিয়ে রক্ত হৃৎপিণ্ডে ফিরে যায়, সেগুলোকে শিরা বলা হয়, ইংরেজিতে ভেইন (Vein)। শিরাগুলো দু’ স্তরে বিন্যস্ত; চামড়ার নিচে ও মাংসের বা দেহগহ্বরের ভেতরে। গভীরে অবস্থিত শিরাগুলোই রক্ত ফেরত নেওয়ার মূল কাজটা করে। এরা আকারেও অনেক বড়। কোনো কারণে যদি এসব মোটা শিরার মধ্যে রক্ত জমাট বেঁধে যায়, তাকে ‘ডিপ ভেইন থ্রম্বোসিস’ (Deep Vein Thrombosis) বা সংক্ষেপে ডিভিটি (DVT) বলে। এর ফলে রক্ত ফেরত যাওয়ার মূল পথটাই বন্ধ হয়ে যায়। ধমনীর মাধ্যমে রক্ত পায়ে আসছে কিন্তু ফেরত যেতে পারছে না, তাই পা ফুলে যায়। ফোলা যখন এক পায়ে হয়, তখন ডিভিটি’র কথা মাথায় আনতে হয়। প্রশ্ন উঠতে পারে ডিভিটি দুই পায়ে একসঙ্গে হতে পারে না? পারে। তবে সাধারণত হয় না।,লক্ষণ,হঠাৎ ব্যথার সঙ্গে পা ফুলে শক্ত হয়ে যাওয়া ডিভিটির মূল লক্ষণ। এর সঙ্গে কারণ সংক্রান্ত কিছু অনুসঙ্গ রোগ শনাক্তকরণে সাহায্য করতে পারে। যেমন রোগী দীর্ঘদিন বিছানা বন্দি ছিলেন কিনা, রোগী ক্যান্সারে ভুগছেন কিনা, পায়ে কোনো আঘাত পেয়েছেন কিনা, উড়োজাহাজ, ট্রেন বা বাসে লম্বা পথ ভ্রমণ করেছেন কিনা ইত্যাদি। অনেক সময় অবশ্য এসবের কিছুই থাকে না, বিশেষত অল্প বয়স্কদের হঠাৎ পা ফুলে যাওয়ার ক্ষেত্রে। এসব ক্ষেত্রে রক্তের উপাদানগত ক্রটির কথা ভাবতে হয়।,লিম্ফ ইডিমা বা সেলুলাইটিস নয় তো,এক পা ফুলে গেলেই ডিভিটি সব সময় হবে তা নয়। মাঝে মাঝে লসিকা নালীতে ব্লক (লিম্ফ ইডিমা), প্রদাহ বা জীবাণুর সংক্রমণে (Cellulitis) হাত-পা ফুলতে পারে।,ভারকো’স ট্রায়াড (Virchow's Triad),ডিভিটির কারণ হিসেবে তিনটি বিষয়কে বিবেচনা করা হয়। এগুলোকে বিখ্যাত জার্মান চিকিৎসক রুডলফ ভারকো’র নামানুযায়ী ভারকো’স ট্রায়াড নামে অভিহিত করা হয় যদিও তিনি নিজে কখনও এগুলোকে বর্ণনা করেননি।,রক্তপ্রবাহে স্থবিরতা (Stasis of blood flow),রক্ত চলাচল স্থবির হয়ে পড়লে ডিভিটি’র আশঙ্কা বেড়ে যায়। অসুস্থতা, অপারেশন বা অন্য যে কোনো কারণে দীর্ঘদিন বিছানায় শুয়ে আছেন এমন ব্যক্তি এবং বিমান বা সড়ক পথে দীর্ঘ ভ্রমণেও এমন অবস্থার সৃষ্টি হতে পারে।,ইকোনমি ক্লাস সিনড্রোম (Economy Class Syndrome),বিমানে দীর্ঘপথ ভ্রমণে অনেক সময় ডিভিটি হয়। এক্ষেত্রেও কারণ ওইটাই। পায়ের নড়াচাড়া দীর্ঘক্ষণ বন্ধ থাকার কারণে রক্ত চলাচল স্থরির হয়ে পড়ে। ইকোনমি ক্লাসে ভ্রমণে হাত-পা নড়াচাড়ার সুযোগ তুলনামূলকভাবে কম হওয়াতে এদের ডিভিটি বেশি হয়। বিজিনেস ক্লাসে জায়গা বেশি, নড়াচাড়ার সুযোগও বেশি, ডিভিটিও তাই কম হওয়ার কথা।,শিরার ভেতরের দেয়ালে ক্ষত (Endothelial Injury),শিরার ভেতরের দেয়ালে এক বিশেষ ধরনের আস্তরণ (Endothelium) থাকে যা স্বাভাবিক অবস্থায় শিরার ভেতরে রক্ত জমাট বাঁধা প্রতিরোধ করে। কোনো কারণে এই আস্তরণে ক্ষত সৃষ্টি হলে রক্ত জমাট বেঁধে যাওয়ার আশঙ্কা তৈরি হয়। আঘাত, রক্তচাপ, জীবাণু, রক্তবাহিত বিভিন্ন ধরনের রাসায়নিক বা রক্তপ্রবাহে কোনো কৃত্রিম পদার্থের উপস্থিতি এ ধরনের ক্ষত সৃষ্টি করতে পারে।,রক্ত জমাট বেঁধে যাওয়ার প্রবণতা (Hypercoa-gulability),উপাদানগত ত্রুটির কারণে অনেক সময় রক্তের জমাট বেঁধে যাওয়ার প্রবণতা বেড়ে যায়। প্রোটিন সি, প্রোটিস এস, অ্যান্টি থ্রম্বিন-৩, ফ্যাক্টর-৫ লিডেন এসব উপাদান রক্ত জমাট বাঁধা প্রতিরোধ করে। জন্মগত তথা জিনের ত্রুটি বিচ্যুতির কারণে এরকম হয়ে থাকে। রক্তের ঘনত্ব বৃদ্ধিও এর জমাট বেঁধে যাবার প্রবণতা বাড়িয়ে দেয়। পানিশূন্যতা থেকেও এমনটা হতে পারে।,পরীক্ষা-নিরীক্ষা,রক্তনালীর আল্ট্রাসনোগ্রাম বা ভাস্কুলার ডুপ্লেক্স স্টাডির (Vascular Duplex Study) মাধ্যমে প্রায় ৯৯% ক্ষেত্রে এই রোগ নিরুপণ করা সম্ভব। ’ডি ডাইমার’ নামের এক ধরনের রক্ত পরীক্ষাও এ সম্পর্কে ধারণা দিতে পারে।,চিকিৎসা,আমাদের দেশে এখন পর্যন্ত ডিভিটির চিকিৎসা মূলত ওষুধের মাধ্যমে করা হয়। হেপারিন নামে এক ধরনের ওষুধ আছে যা রক্তকে জমাট বঁাঁধতে বাঁধা দেয়। শুরুতে ইনজেকশনের মাধ্যমে প্রয়োগ করা হয়। সময়মতো চিকিৎসা শুরু করা গেলে এই ওষুধের ফলাফল বেশ ভালো। সম্প্রতি এই ইনজেকশনের বিকল্প মুখে খাবার ওষুধ বাজারে এসেছে। এর কার্যকারিতা ইনজেকশনের মতোই। আরও এক ধরনের ওষুধ ডিভিটি’র চিকিৎসায় ব্যবহৃত হয়। ওয়ারফারিন নামের এই ওষুধও যথেষ্ট কার্যকর, দামও কম। কিন্তু ওষুধটি শরীরে দীর্ঘমেয়াদে কাজ করে এবং অন্য অনেক ওষুধের সঙ্গে এর বিক্রিয়া রয়েছে যার ফলে নির্দিষ্ট মাত্রার ওষুধ নিয়মিত খাওয়া সত্ত্বেও রক্তে এর মাত্রা কমে বা বেড়ে যেতে পারে। তাই মাঝে মাঝে রক্ত পরীক্ষার মাধ্যমে শরীরে এর মাত্রা দেখে নিতে হয়। অন্যথায় মাত্রা বেশি হয়ে গেলে শরীর থেকে রক্তক্ষরণের আশঙ্কা থাকে।,ডিভিটি’র আধুনিক চিকিৎসা,থ্রম্বোলাইসিস,আধুনিক চিকিৎসায় শিরাতে স্যালাইনের মাধ্যেমে বা ডিভিটি আক্রান্ত শিরার মধ্যে ক্যাথেটার ঢুকিয়ে তার মাধ্যমে এমন ওষুধ প্রয়োগ করা হয় যার কাজ জমাট রক্তকে তরলায়িত করা। অনেক সময় আবার জমাট রক্তকে যন্ত্রের মাধ্যমে চূর্ণ করে বাইরে বের করে নিয়ে আসা হয়। ডিভিটি শুরু হওয়ার সর্বোচ্চ ৩ সপ্তাহের মধ্যে এসব চিকিৎসা শুরু করার সুযোগ থাকে। এসব চিকিৎসা অত্যন্ত ব্যয়বহুল হওয়াতে বাংলাদেশে এখনও সহজলভ্য ও জনপ্রিয় হয়ে ওঠেনি।,ডিভিটি থেকে পালমোনারি এম্বোলিজম,ডিভিটি মূলত পায়ের সমস্যা হলেও কখনও কখনও এটা প্রাণঘাতি হয়ে উঠতে পারে। পায়ের শিরা থেকে জমাট রক্তের বড় চাকা ছুটে গিয়ে রক্ত স্রোতের সঙ্গে ভেসে ফুসফুসের রক্তনালীতে গিয়ে আটকে যেতে পারে। তাতে হঠাৎ শ্বাস বন্ধ হয়ে রোগীর মৃত্যু পর্যন্ত হতে পারে। ডিভিটি’র অর্ধেকেরও বেশি রোগী পালমোনারি এম্বোলিজম (Pulmonary Embolism) নামে পরিচিত এই জটিলতায় আক্রান্ত হন, তবে সব সময় তা প্রাণঘাতি হয় না। এই জটিলতা প্রতিরোধের উপায় আছে। পালমোনারি এম্বোলিজম প্রতিরোধে ধাতুর জাল দিয়ে তৈরি ছাতা জাতীয় এক ধরনের ফিল্টার (Vena Cava Filter) পেটের মধ্যে শিরার প্রবাহপথে (Inferior Vena Cava) স্থাপন করা হয়। পায়ের শিরা থেকে জমাট রক্ত ছুটে গেলেও ফুসফুসে পৌঁছানোর আগেই এই ফিল্টারে আটকে যায়। বেশ খরচসাপেক্ষ হওয়াতে আমাদের দেশে খুব একটা ব্যবহৃত হয় না।,পোস্ট থ্রম্বোটিক সিনড্রোম,এক সময় পা ফোলা ছিল এখন ফোলা খুব একটা নেই তবে পা আস্তে আস্তে কালো হয়ে যাচ্ছে। মাঝে মাঝে ঘা হচ্ছে, শুকাচ্ছে, আবার হচ্ছে। ডিভিটি’র পরে এরকম ঘটনা ঘটতে পারে। মূলত ডিভিটি রোগীদের প্রায় দুই তৃতীয়াংশ এই পোস্ট থ্রম্বোটিক সিনড্রোম নামক জটিলতায় ভুগে থাকেন। এর চিকিৎসা সহজ নয়।,অল্প বয়সে ডিভিটি,অল্প বয়সীদের ডিভিটি রোগ হলে উপরে বর্ণিত রক্তের উপাদানগত ক্রটির (যেমন প্রোটিন সি, প্রোটিন এস, অ্যান্টি থ্রম্বিন-৩ ইত্যাদির ঘাটতি) কথা মাথায় রাখতে হয়। এসব রোগীদের সারাজীবন রক্ত তরল রাখার ওষুধ সেবন করতে হতে পারে।,একিউট ডিভিটি, ক্রনিক ডিভিটি,প্রথম দু’সপ্তাহের ভেতরে ডিভিটিকে একিউট ডিভিটি বলা হয় এর পর এটা ক্রনিক পর্যায়ে চলে যায়। একিউট ডিভিটির চিকিৎসা যতটা সন্তোষজনক, ক্রনিক ডিভিটি ততটা নয়। থ্রম্বোলাইসিস জাতীয় আধুনিক চিকিৎসা ক্রনিক ডিভিটিতে কাজ করে না। আধুনিক চিকিৎসায় অনেক সময় ক্রনিক ডিভিটিতে আক্রান্ত পায়ের উপরের দিকে বন্ধ শিরা বেলুন/রিং ব্যবহার করে খুলে দেয়া হয় তাতে রক্ত উপরিবহনের উন্নতি হয়ে পা ফোলাসহ অন্যান্য লক্ষণগুলোর উন্নতি হয়। ব্যয়বহুল হওয়াতে এই চিকিৎসার প্রয়োগ আমাদের দেশে খুবই কম।,হাতের ডিভিটি,পায়ের তুলনায় হাতের ডিভিটি তুলনামূলকভাবে অনেক অনেক কম। বিশেষ কিছু পরিস্থিতিতে হাতেও ডিভিটি হতে পারে। যেমন, কোনো কারণে যদি ঘাড়ের কাছে হাত থেকে রক্ত নিয়ে যাওয়া শিরায় বাঁধার সৃষ্টি হয়। এরকম বাঁধার সৃষ্টি হতে পারে যদি জন্মগতভাবে ঘাড়ের কোনো পাশে সারভাইকাল রিব নামের বাড়তি হাড় থাকে। ফুসফুসের উপরের দিকে বড় ধরনের টিউমার থাকলে সেটাও শিরার উপর চাপ প্রয়োগের মাধ্যমে হাতের ডিভিটির কারণ হতে পারে।,"
স্ট্রোক হলে সঙ্গে সঙ্গে রোগীকে কী করবেন?,"হার্ট অ্যাটাক ও স্ট্রোকের ঝুঁকি দিন দিন বাড়ছে। খাদ্যাভ্যাসে পরিবর্তন, শারীরিক পরিশ্রমের ঘাটতি, উচ্চ রক্তচাপ এবং দুশ্চিন্তা থেকে এই রোগগুলো হয়ে থাকে। রোগী স্ট্রোক করলে আমরা হিতাহিত জ্ঞানশূন্য হয়ে পড়ি। 
 
আবার অনেকে স্ট্রোক ও হার্ট অ্যাটাক গুলিয়ে ফেলেন। অনেকের ধারণা স্ট্রোক হার্টে হয়, আসলে স্ট্রোক হয় ব্রেইনে। হার্টে হলে বলে হার্ট এটার্ক। ব্রেইনে কোনো কারণে রক্ত সরবরাহ বিঘ্ন হলে রক্তের অভাবে কিছু ব্রেইন টিস্যু মারা যায়, এটাই স্ট্রোক।,স্ট্রোক ও হার্ট অ্যাটাক বুঝার লক্ষণ ও করণীয় নিয়ে বিস্তারিত জানিয়েছেন কনসালট্যান্ট ফিজিওথেরাপিস্ট ডা. সাইফুল ইসলাম। ,স্ট্রোকের সঙ্গে সঙ্গে বুঝতে পারলে জীবনরক্ষা সম্ভব। অধিকাংশ ক্ষেত্রে আমরা সেটা বুঝতে পারি না, ফলে হাসপাতালে নিতে দেরি হয়ে, যায় ফলে স্ট্রোকের মৃত্যু ঝুঁকি বেড়ে যায় এবং স্ট্রোক পরবর্তী সমস্যাও আরও বেড়ে যায়।,প্রথমত আপনাকে FAST শব্দটি দ্বারা স্ট্রোক হয়েছে কিনা নিশ্চিত হোন।,* F=Face (মুখ), স্ট্রোকের সঙ্গে সঙ্গে মুখ বেঁকে যায়।,* A=Arm (হাত) শরীরের যে কোনো এক পাশের হাত পা প্যারালাইসিস হয়ে যায়।,* S= Speech (কথা) কথা বলতে সমস্যা হয়।,* T= Time to call 999 for Ambulance।,আপনি FAST শব্দটি দ্বারা বুঝতে পারলেন, আপনার নিকটজন স্ট্রোক করছে এবং অ্যাম্বুলেন্স কল দিয়েছেন। হাসপাতালে নিয়ে যাবেন।,কিন্তু অ্যাম্বুলেন্স আসা পর্যন্ত এখন আপনি কী করবেন,* রোগীর যদি জ্ঞান থাকে তাহলে এক পাশ করে শুইয়ে দিন। প্যারালাইসিস অংশ ওপরে থাকবে, সুস্থ অংশ বিছানার সঙ্গে নিচে থাকবে। একটি উঁচু বালিশ বা দুটি বালিশ দিয়ে মাথা ওপরের দিকে রাখবেন। অবশ্যই মাথা এবং প্যারালাইসিস হাতকে সাপোর্ট দিয়ে রাখবেন। লক্ষ্য রাখবেন, প্যারালাইসিস হাত যেন না ঝুলে থাকে।,* কোনোভাবেই প্যারালাইসিস হাতকে নিয়ে টানাটানি করবেন না। এতে করে পরবর্তীতে সোল্ডার সাবলাক্সেশন হয়ে যেতে পারে। বেশিরভাগ ক্ষেত্রেই এই ঘটনা হয়ে থাকে। ফলে ওই রোগী পরবর্তীতে ভালো করা কঠিন হয়ে যায়। বিশেষ করে হাতের ফাংশন বাধাগ্রস্ত হয়।,* স্ট্রোক করা রোগীকে কোনো কিছু খেতে দেবেন না, এমন কি পান করতেও দেবেন না।,* শরীরে কোনো টাইট কাপড় পরা থাকলে খুলে দিবেন, যাতে শ্বাস-প্রশ্বাস নিতে রোগীর কোনো অসুবিধা না হয়।,* রোগী যদি অজ্ঞান থাকে, তাহলে ভালো পাশে রোগীর শ্বাস-প্রশ্বাস এবং পালস চেক করুন। শ্বাস-প্রশ্বাস এবং পালস ওকে থাকলে অ্যাম্বুলেন্সের জন্য অপেক্ষা করুন।,* আরও যদি শ্বাস-প্রশ্বাস এবং পালস পাওয়া না যায় সিপিআর (CPR-Cardiopulmonary Resuscitation) শুরু করতে পারেন। যদি আপনার জানা থাকে। আর জানা না থাকলে আপনার নিকটবর্তী হেলথ কেয়ার প্রফেশনালের সহযোগিতা নিতে পারেন।,"
ঘুমের জন্য দরকার সঠিক পুষ্টি,"নিরবচ্ছিন্ন ঘুমের জন্য দরকার সঠিক পুষ্টি। যাদের ঘুমে সমস্যা আছে তারা খাবারের প্রতি দৃষ্টি দিন। ঘুম ঠিক মতো না হলে বিষণ্নতা ভর করবে শরীরে। রোগ ব্যাধি বাসা বাঁধবে।,সঠিক ঘুমের জন্য কী ধরনের খাবার দরকার এ বিষয়ে বিস্তারিত জানিয়েছেন শমরিতা হাসপাতাল ও মেডিকেল কলেজের পুষ্টিবিদ খানম উম্মে নাহার। ,ঘুমের ঘাটতি বা ঘুম কম হলে গ্লুকোজের বিপাক বাধাগ্রস্থ হয়, স্ট্রেস হরমোন লেভেল বৃদ্ধি পায় ও শরীরে প্রোটিন সংশ্লেষণ বাঁধাপ্রাপ্ত হয়। পর্যাপ্ত ঘুমের অভাবে মানসিক দক্ষতা হ্রাস পাওয়ার পাশাপাশি সামগ্রিক সুস্থতা ব্যাহত হয়।,ঘুম বা জাগরণ এই দুই অবস্থা নিয়ন্ত্রণ করে যে বায়োলজিক্যাল সিস্টেম তা হল নিদ্রা-অনিদ্রা নিয়ন্ত্রণকারী সারকাডিয়ান রিদম (circadian rhythm), যা সময় নিয়ন্ত্রক হিসেবে কাজ করে এবং একটি নির্দিষ্ট সময় পর ঘুম আনতে সাহায্য করে।,মেলাটোনিন : পর্যাপ্ত পরিমাণে মেলাটোনিন নিঃসরণ ভালো ঘুমের জন্য খুব দরকার, যা অন্ধকারে নিঃসৃত হয়। মেলাটোনিন হল হরমোন, যা পেনিয়াল গ্ল্যান্ডে তৈরি হয় (এটি মস্তিষ্কের অ্যান্ডোক্রাইন গ্ল্যান্ডে তৈরি হয়) যা শরীরের সারকাডিয়ান রিদম (circadian rhythms) বা আমাদের জেগে থাকা বা ঘুমানোর যে সিস্টেম তা নিয়ন্ত্রণ করে। শরীরের তাপমাত্রা নিয়ন্ত্রণ করে ও প্রদাহ হ্রাস করে। দিনের বেলা পেনিয়াল গ্ল্যান্ড সক্রিয় থাকে না, অন্ধকারে এই গ্ল্যান্ড সক্রিয় থাকে এবং মেলাটোনিন তৈরি হয় ও রক্তে চলে আসে। কিছু খাবারে প্রাকৃতিকভবেই মেলাটোনিন থাকে যেমন- চেরি, কলা, আঙুর, ভাত, শস্য জাতীয় খাবার, অলিভ অয়েল। তাই এগুলো ঘুম আসতে সাহায্য করে।,মোবাইলের নীল আলো মেলাটোনিন নিঃসরণে বাধাসৃষ্টি করে। তাই ঘুমানোর অন্তত দু’ঘণ্টা আগে মোবাইলের ব্যবহার বন্ধ করা উচিত।,সেরোটোনিন : সেরোটোনিন একটি নিউরোট্রান্সমিটার, যা মেলাটোনিনের প্রিকারসোর হিসেবে কাজ করে। সেরোটোনিন আমাদের মেজাজ নিয়ন্ত্রণ রাখতে সাহায্য করে। এছাড়াও এটি ঘুমাতে, খাবার ঠিকভাবে হজম করতেও সাহায্য করে। সিরোটোনিন অ্যামিনো অ্যাসিড ট্রিপটোফেন থেকে আসে। ঘুমাতে যাওয়ার আগে কিছু ট্রিপটোফেন সমৃদ্ধ খাবার খেলে ঘুম ভালো হয়। যেসব খাবারে উচ্চ মাত্রায় ট্রিপটোফেন থাকে তাদের মধ্যে রয়েছে- বাদাম, বিচি জাতীয় খাবার, পনির, মাংস, ওটস, শিম, ডিম।,সূর্যের আলো : পর্যাপ্ত পরিমাণে সূর্যের আলো রক্তে ভিটামিন-ডি’র স্বাভাবিক মাত্রা বজায় রাখতে সাহায্য করে। ভিটামিন-ডি’র ঘাটতি হলে নিদ্রাহীনতা এবং ঘুমে ব্যাঘাত দেখা দেয়।,ম্যাগনেসিয়াম : ম্যাগনেসিয়ামের অভাব হলে শরীরে বিভিন্ন ধরনের প্রদাহ ও অক্সিডেটিব ট্রেস বৃদ্ধি পায়, যা ঘুমে ব্যাঘাত ঘটায় ও বিষণ্ণতার সৃষ্টি করে। ম্যাগনেসিয়াম নিউরোট্রান্সমিটার নিয়ন্ত্রণে সাহায্য করে এবং মেলাটোনিন মন শান্ত রাখে ও চিন্তামুক্ত রাখে। যেসব খাবারে উচ্চ মাত্রায় ম্যাগনেসিয়াম রয়েছে তাদের মধ্যে আছে- পালং শাক, বিচি (তিসি ও চিয়া সিড), মাছ, ডার্ক চকোলেট, স্বল্প ননীযুক্ত ইউগারট, কলা।
 ,"
মৌসুমি জ্বরের উপসর্গ ও চিকিৎসা ,"সময়টাই শর্দি জ্বরের। আবহাওয়ার পরিবর্তনের কারণে ঘরে ঘরে জ্বর জারি লেগেই আছে। মৌসুমি জ্বরে খাবার খাওয়ার রুচি কমে আসে। শরীর দুর্বল হয়ে পড়ে। অনেকেই আতঙ্কে থাকেন জ্বর আক্রমণাত্বক দিকে মোড় নেয় কিনা।,বৃষ্টিপাতের সঙ্গে সঙ্গে মৌসুমি জ্বর ডেঙ্গুর প্রাদুর্ভাব সমান্তরালে চলে। সেপ্টেম্বর-অক্টোবর মাসে এ জ্বর বেশি হয়।  তাই সতর্ক থাকতে হবে।,মৌসুমি জ্বরের উপসর্গ ও প্রতিকার নিয়ে বিস্তারিত জানিয়েছেন মেডিসিন ও ডায়াবেটিস বিশেষজ্ঞ অধ্যাপক ডা. খাজা নাজিম উদ্দীন। ,লক্ষণ
জুলাই মাস থেকে আমাদের দেশে কারও স্বল্প দিনের জ্বর হলে ডেঙ্গু ভাবতে কোনো দোষ নেই। এ জ্বর সাধারণত ৭-৮ দিন থাকে। প্রথম দিকে ব্যথা, গা ম্যাজ-ম্যাজ করলেও মাথাব্যথাই প্রকৃত উপসর্গ। যে কোনো জ্বরের মতো ক্ষুধামন্দা, বমি ভাব, নাক ঝরা, চোখ লালচে হতে পারে তবে বিশেষত্ব হল সারা শরীরে ব্যথা। ব্যথা এত বেশি যে অনেকে একে ‘ব্রেক বোন ডিজিজ’ বলে। চোখ নড়ালে ব্যথা অনুভব অন্যতম বৈশিষ্ট্য। কফ কাশি, গলায় ব্যথা থাকতে পারে তবে এটি ডেঙ্গু জ্বরের বিশেষত্ব নয়। দুর্বল লাগা, গ্লান্ড ফোলা কারও কারও হয় তবে এর তীব্রতা সামান্য।,জ্বর : অন্য জ্বরের মতোই তবে বিশেষত্ব হল দুই দফায় জ্বর হয়। ৩-৪ দিন পর ২ দিন বিরতি দিয়ে আবার দু’দিন জ্বর। জ্বরের সঙ্গে পাল্স রেট কমাও বিশেষত্ব; অনেকের বেশ কিছুদিন অবসাদ থাকে।,র‌্যাশ : নিশ্চিতভাবে ডেঙ্গু জ্বর বুঝার উপায় কনফ্লুয়েন্ট কনভাল্সেন্ট র‌্যাশ। এটা উঠে ৬ষ্ঠ দিনে। আগে শরীরে হয় পরে বাহু ও অন্য জায়গায় ছড়ায়। হাতের পায়ের তালুতে হয় না। স্কারলেট ফিভার (২য় দিন) হামের মতো (৪র্থ দিন) র‌্যাশও হতে পারে।,রক্তক্ষরণ : জ্বর, র‌্যাশ, রক্তক্ষরণ ডেঙ্গুর বিশেষত্ব। যে কোনো জায়গা (নাক, চোখ, ত্বক, খাদ্যনালি মূত্র নালি) থেকে হতে পারে। মেয়েদের বেশি হয়, মাসিক হয়ে গেলেও দ্বিতীয়বার মাসিক হয়। মনে রাখতে হবে রক্তক্ষরণ মানেই কিন্তু ডেঙ্গু হিমোরেজিক ফিভার নয়।,জটিলতা : ডেঙ্গু হিমোরেজিক ফিভার, ডেঙ্গু শক সিন্ড্রম, রক্তনালিতে সর্বত্র রক্তক্ষরণ (ডিআইসি), সব অঙ্গের মারাত্মক ক্ষতি (মাল্টি অরগান ফেইলর)।,ডেঙ্গু ফিভার হওয়ার সম্ভাব্য স্থান,ডেঙ্গু হয় এমন এলাকায় থাকলে এবং জ্বর হলে তার সঙ্গে যদি নিম্নের যে কোনো দুটি যেমন বমি বা বমি বমি ভাব, র‌্যাশ, ব্যথা বেদনা, পজিটিভ টুরনিকেট টেস্ট, লিউকপেনিয়া হলে তা ওয়ারনিং সাইন।,এদের ল্যাবরেটরি টেস্ট করে নিশ্চিত হওয়া জরুরি। চিকিৎসা হল পর্যবেক্ষণে রাখা, ওয়ার্নিং সাইন সম্পর্কে সতর্ক থাকা। অন্য কোনো বড় অসুখ বা প্রেগনেন্সি না থাকলে ভর্তির দরকার নেই।,ডেঙ্গুর সতর্ক সংকেত,ডেঙ্গুর আশঙ্কাসহ যদি নিম্নলিখিত যে কোনো একটি থাকে যেমন- পেটে ব্যথা, পেট শক্ত হওয়া, অনবরত বমি, প্লুরাল ইফুশন বা এসাইটিস, রক্তক্ষরণ, লিভার এক ইঞ্চির বেশি বড়, হিমাটক্রিট দ্রুত বাড়া বা প্লাটিলেট দ্রুত কমা। এটা গ্রেড-২ ডেঙ্গু হিমোরেজিক ফিভার। ক্ষেত্রে দ্রুত চিকিৎসা লাগবে, ওপিডি বা ইনডোরে নিতে হবে, স্যালাইন দিতে হবে, ভর্তির পরামর্শ দিতে হবে।,মারাত্মক ডেঙ্গু : মারাত্মক প্লাসমা লিকেজের ফলে শক (ডেঙ্গু শক সিন্ড্রম), প্লুরাল ইফুশন হয়ে শ্বাসকষ্ট।,মারাত্মক রক্তক্ষরণ : খাদ্যনালিতে রক্তক্ষরণ (হেমাটেমেসিস, মেলেনা)।,মারাত্মক অরগান ইনভলভ (atypical features),লিভার : AST or ALT >˄ 1000,স্নায়ুতন্ত্র : খিচুনি, জ্ঞান লোপ পাওয়া।,হার্ট ও রক্তনালি : কার্ডিওমায়োপ্যাথি, হার্ট ব্লক, এরিথমিয়া।,অন্যান্য : কিডনি ফেইলর, প্যানক্রিয়াটাইটিস, এআরডিস (ফুসফুস অকেজো হওয়া), সর্বাঙ্গে রক্তক্ষরণ ও জমাট বাঁধা (ডিআইসি), মাংসপেশি ছিঁড়ে ছুটে যাওয়া (রাব্ডোমায়োলাইসিস)।,ডেঙ্গু ভাইরাল ফিভার, ক্লাসিক্যাল হলে সর্দিজ্বরের মতই সহজতর অসুখ। তা না হলে মারাত্মক। ওয়ার্নিং সাইন (তীব্রতার উপসর্গ)গুলো খেয়াল রাখতে হবে অর্থাৎ সতর্কতার সঙ্গে পর্যবেক্ষণ করতে হবে।,ল্যাবরেটরি পরীক্ষা : সব জ্বরের মতই তিন বা চার দিনের দিন টিসি, ডিসি, ইএস আর, প্লাটিলেট কাউন্ট করতে হবে। টিসি (টোটাল কাউন্ট) পাঁচ হাজারের নিচে কমে যাওয়া ডেঙ্গুর বিশেষত্ব। প্লাটিলেট কাউন্ট (স্বাভাবিক ১৫০০০০ থেকে ৪৫০০০০) প্রায় সব জ্বরেই কমে, এক লাখের চেয়ে কম হলে সেটা ডেঙ্গু হিমোরেজিক ফিভার, সেক্ষেত্রে সতর্কতা নিতে হবে ও ফলোআপ করতে হবে। এসজিপিটি, এসজিওটি লিভার ক্ষতের আলামত দেয়, ডেঙ্গুতে ওটি বেশি বাড়ে। এনএস-১ এ্যান্টিজেন ডেঙ্গুর পরীক্ষা তবে এর চেয়ে এলাইজা বেশি নির্ভরযোগ্য। ওয়ার্নিং সাইন বা মারাত্মক কোনো উপসর্গ থাকলে অন্যান্য পরীক্ষা করতে হবে।,চিকিৎসা : জ্বর নামানোর জন্য প্যারাসিটামল এবং প্রয়োজনীয় পানি পান করতে হবে। এ দুটোই মূলত ডেঙ্গুর চিকিৎসা। ডেঙ্গু ভীতি ওভারকাম করা জরুরি।,অন্য জ্বর থেকে পার্থক্য হল জ্বর চলে যাওয়ার ২দিন পর পর্যন্ত সতর্ক থাকতে হয়, এই দুদিন হল ক্রিটিক্যাল সময় কারণ এ সময় মারাত্মক জটিলতা হয়। প্রথমদিকে বেশি পানি পান উপকারী হলেও এ সময়ে মিতব্যয়ী হতে হবে। বেশি পান করলে পেটে (এসাইটিস), ফুসফুসে (ইফুশন) পানি জমবে। ২৪ ঘণ্টায় ২ লিটার পানি হলেই চলে। তবে প্রস্রাবের পরিমাণ ও ব্লাড প্রেশার দেখে পরিমাণ নির্ধারণ করা ভালো। পাল্স প্রেশার ২০ এর বেশি রাখতে হবে।,রক্তক্ষরণ হলে যদি ব্লাড প্রেশার কমে (সিস্টলিক ১০০এর নিচে), পাল্স বাড়ে (রেট ১০০ এর বেশি) হিমোগ্লোবিন কমে (১০ এর কম, হিমাটক্রিট কম) রক্ত (ব্লাড ফর ব্লাড) দিতে হবে।,ব্লাড প্রেশার কম কিন্তু হিমাটক্রিট বেশি (রক্তক্ষরণ থাকলেও) নরমাল স্যালাইন বা হাইপারটনিক স্যালাইন বা প্লাসমা এক্সপান্ডার দিতে হবে (কোনো মতেই ব্লাড নয়)। Typical ডেঙ্গুর এগুলোই চিকিৎসা এবং সাধারণ ওয়ার্ডে রেখে চিকিৎসা দেয়া সম্ভব। প্রতীয়মান হচ্ছে এটিপিক্যাল কেসগুলো মৃত্যুর কারণ, আগে এগুলোকে ডেঙ্গুর উপসর্গ বলা হতো না, ডেঙ্গুতে মৃত্যুর জন্য আনুষঙ্গিক অসুখগুলো যেমন কিডনি, হার্ট, ফুসফুসের অসুখকে দায়ী করা হতো। এখন দেখা যাচ্ছে ডেঙ্গুর জন্য ব্রেইন (এনসেফালাইটিস)সহ অন্যান্য অঙ্গগুলোর অসুখ হয়। অনেক ক্ষেত্রেই (বিশেষ করে মাল্টি অরগান ফেইলর) ইনটেন্সিভ কেয়ারে চিকিৎসা লাগে। ডেঙ্গু চিকিৎসায় প্লাটিলেটের দরকার নেই বললেই চলে। প্রথম থেকেই পানি পান করার জন্য শক সিন্ড্রমের মতো জটিলতাগুলো হয় না। সবাইকে ওয়ার্নিং সাইনগুলো সম্পর্কে সতর্ক থাকতে হবে, এটিপিক্যাল ডেঙ্গুর ধারণা রাখতে হবে।,প্রতিরোধ : মশা ঠেকানোই আসল কথা, গৃহপালিত এডিসকে যে কোনোভাবেই মারতে হবে। পাত্রে মশার লার্ভা যেন না বাড়ে সে জন্য যে কোনো পাত্রে ৫ দিনের বেশি পানি জমতে দেয়া যাবে না।,ভ্যাক্সিন : ডেঙ্গু ভ্যাক্সিন আবিষ্কার হওয়ার পর ইন্দোনেশিয়াসহ ১০টা দেশে চালু আছে। শুধু খরচ নয়, চারটি স্ট্রেনের ভ্যাক্সিনের প্রায়োগিক জটিলতার জন্য সার্বজনীন করা যাচ্ছে না।,জ্বর হলে কী করবেন,* প্রথম চারদিন : প্যারাসিটামল দিয়ে জ্বর কমাতে হবে। ৬ ঘণ্টা পর পর ৫০০ মিগ্রা একটা করে ট্যাবলেট দিতে হবে। ১০২ এর নিচে তাপমাত্রা না নামলে আরও একটা দিতে হবে। পানি পান করলে গা ধুলে জ্বর যাবে। জ্বর ১০০ তে থাকলেই চলবে। ৯৯ করার দরকার নেই।,* পানি প্রচুর (৩+ লিটার) পান করতে হবে। বিশ্রাম নিতে হবে। খাওয়া-দাওয়া ঠিক রাখার চেষ্টা করতে হবে, জুস ইত্যাদিতে ক্যালরি পাওয়া যাবে।,* ৪ দিনের বেশি হলে, অন্য উপসর্গ থাকলে ডাক্তার দেখাতে হবে।,* ভাইরাল ফিভার ৭ দিনের বেশি থাকে না।,* বিশ্রাম জ্বরের সময় ও জ্বর পরবর্তী ভোগান্তি কমায়।,* ৭ দিনের বেশি জ্বর থাকলে আমাদের দেশে টাইফয়েড, প্যারাটাইফয়েড, রিকেটশিয়া ভাবা উচিত। টাইফয়েড তিন সপ্তাহের বেশি থাকে না। তিন সপ্তাহের বেশি হলে কালাজ্বর, ম্যালেরিয়া ভাবতে হবে। ম্যালেরিয়ার টিপিক্যাল উপসর্গ পাওয়া যাবে এ সময়। আমাদের দেশে কালাজ্বর কমে গেছে।,* তিন সপ্তাহের বেশি হলে জ্বরকে পাইরেক্সিয়া অব আননোন অরিজিন (সংক্ষেপে পিইউও) বলে। এদের ক্ষেত্রে ২-৩ বার আউটডোরে পরীক্ষা নিরীক্ষা করে এমন কি হাসপাতালে রেখে জ্বরের কারণ উদ্ঘাটন করা দরকার।,চিকুনগুনিয়া ডেঙ্গুর মতো এডিস মশাবাহিত ভাইরাল ইনফেকশন,জ্বরের সঙ্গে গিরার ব্যথা মূল উপসর্গ। এতে র‌্যাশ থাকে, ব্লিডিং হয় না, শকে যায় না এবং রোগী মারা যায় না। বৃষ্টিপাতের সঙ্গে সম্পর্ক বলে মে থেকেই শুরু হয় জুলাই-আগস্টে সবচেয়ে বেশি হয়।,ব্যথা : সব গিরায়ই ব্যথা হতে পারে তবে পা-হাতে বেশি হয়। গিরা নাও ফুলতে পারে তবে ব্যথা (আর্থালজিয়া) মারাত্মক। চিকুনগুনিয়া শব্দের অর্থ বাঁকা হয়ে দাঁড়ানো (stooped)। ঘাড়, পিঠের ও কোমরের মেরুদণ্ডে অনেক ব্যথা হয়। নামাজ পড়তে, সিঁড়ি ভাঙতে মনে হবে গিড়া যেন মচমচ করে ভেঙে যাচ্ছে। বিছানা শুয়ে পাশ ফিরতে, টয়লেট করতে চরম ব্যথা। ব্যথা তিন সপ্তাহের মধ্যেই সারে, অনেকের তিন মাসের বেশি লাগে। সব ব্যথা সম্পূর্ণ সেরে যায়। ডেঙ্গুতে মাজায় ব্যথা হতে পারে, মাসল পেইন, বোন পেইন হলেও গিরায় এত সিরিয়াস ব্যথা হয় না।,র‌্যাশ : ম্যাকুলোপ্যাপুলার, ডেঙ্গুর মতো কনফ্লুয়েন্ট পেটিকিয়াল (রক্তক্ষরণ) নয়। ৫ দিনের পরে বেরোয়। বাচ্চাদের, বয়স্ক রোগী ও অন্য অসুখে অসুস্থদের উপসর্গ মারাত্মক হতে পারে।,রক্তে প্লাটিলেট কমে না। সাতদিন পরে আইজিএম এন্টিবডি টেস্ট করে ডায়াগনোসিস কনফার্ম করা যেতে পারে। চিকিৎসার জন্য এটার দরকার নেই। ডেঙ্গু আর চিকুনগুনিয়া একই সঙ্গে হতে পারে, একটা আরেকটার জন্য প্রোটেকশন দেয় না। বিএসএমএমইউতে আইজিএম এন্টিবডি হয়। সরকারি বড় মেডিকেলে করা উচিত। গত বছরের মতো আউট ব্রেক হয়নি এবার। এবার ডেঙ্গু বেশি। প্রতিবছর একই রকম প্রাদুর্ভাবও হয় না (সাইক্লিক আউটব্রেক)। আমাদের চিকুনগুনিয়া এবং ডেঙ্গু দুটারই ন্যাশনাল গাইড লাইন আছে।,চিকিৎসা : প্রথম সপ্তাহে জ্বরের চিকিৎসা ডেঙ্গুর মতোই-রেস্ট, ৩ লিটার পানি, ৩ গ্রাম প্যারাসিটামল (অন্য কোনো ওষুধ নয়)।,জ্বর চলে গেলে (এফেব্রাইল ফেস) : হেমরেজিক ডেঙ্গুতে সতর্ক থাকতে হয় কারণ এ ক্রিটিক্যাল সময়ে রোগী শকে যেতে পারে। চিকুনগুনিয়াতে এ বিপদ নেই। জ্বরের পরে ব্যথা অনেককে ভীষণ ভোগায়, এনএস এইড লাগে। করটিকোস্টেরয়েড, হাইড্রোক্সি ক্লোরকুইনোলিন কোন বিশেষ ফল দেয় না। রোগীকে আশ্বস্ত করতে হবে যে যত ব্যথাই হোক সম্পূর্ণ সেরে যাবে, জয়েন্টের কোনো ক্ষতি হবে না।,প্রতিকার : মশা ঠেকাতে হবে। পাত্রে পানি ৫ দিনের বেশি জমাবেন না। পাত্র মশার বংশ বিস্তার হবে না। ঘরের মশা মারার জন্য যত ব্যবস্থা অবলম্বন করতে হবে, গৃহপালিত মশাকে না ঠেকালে হবে না।
 ,"
"অস্বাভাবিক রাগের কারণ, শরীরে কী প্রভাব ফেলে ","রাগ মানুষের থাকবে এটাই স্বাভাবিক। তবে অতিরিক্ত রাগ অস্বাভাবিক। এর পেছনে লুকিয়ে থাকে কোনো না কোনো মানসিক রোগ। অতিরিক্ত রাগ শরীরে নেতিবাচক প্রভাব ফেলে। পারিবারিক, সামাজিক জীবন ও পেশাগত জীবনকে ব্যাহত করে।,অস্বাভাবিক রাগের কারণ ও প্রতিকার নিয়ে বিস্তারিত জানিয়েছেন মানসিক ও মাদকাসক্তি রোগ বিশেষজ্ঞ ডা. মো. হারুনুর রশীদ। 
 
রাগের কারণ,জেনেটিক : বংশগত।,পরিবেশগত : অত্যাধিক এবং দীর্ঘ মেয়াদি চাপ।,দীর্ঘ মেয়াদি উৎপীড়ন/উত্ত্যক্তকরণ।,অতিরিক্ত ক্লান্তি, ক্ষুধা, ঘুমের অভাব।,বঞ্চিত থাকা (deprivation) অর্থনৈতিক, সামাজিক, পেশাগত জীবনে দীর্ঘ মেয়াদি বঞ্চিত করা, স্নেহ, মমতা, ভালোবাসার অভাব।,নেশা দ্রব্য সেবন : অতিরিক্ত রাগের অন্যতম প্রধান কারণ।,সম্পর্কগত সমস্যা : Conflict, স্বামী-স্ত্রী, মা-বাবা, ভাই-বোন, সন্তানের সঙ্গে দ্বন্দ্বমূলক সম্পর্ক।,অতিরিক্ত টিভি দেখা, পর্নোগ্রাফি আসক্তি, ইন্টারনেট বা ফেসবুকে আসক্তি।,ইমপাল্র কন্ট্রোল ডিসঅর্ডার : যারা কোনো কারণ ছাড়াই রাগে ফেটে পড়েন, রাগে ফোস ফোস করতে থাকে, অস্বাভাবিক আচরণ করে, পরে ভুল বুঝে। আমাদের সমাজে অনেক লোক আছে যারা এ রোগে ভুগছে।,নিউরোট্রান্সমিটারের ইমবেলেন্স, যেমন : সেরোটিনের অভাব মস্তিষ্কে হলে রাগ বেড়ে যায়।,অন্যান্য : অস্বাভাবিক ব্যক্তিত্ব, বিষণ্ণতা, অতিরিক্ত টেনশন, শুচিবাই, বাইপোলার মুড ডিসঅর্ডার, সিজোফ্রোনিয়া।,দীর্ঘ মেয়াদি শারীরিক অসুস্থতা : ব্যথা, উচ্চ রক্তচাপ, ডায়াবেটিস, হাঁপানি, হৃৎপিণ্ডের সমস্যা, হাড় ভাঙা, ঈর্ষা, পারকিনসনিজম, স্ট্রোক, মৃগীরোগ, ব্রেইন টিউমার, লিভার, কিডনি ও হার্টফেইলুরের রোগী।,চিকিৎসা : ফিজিক্যাল ওষুধ, সাইকোলজিক্যাল এবং স্যোসাল।,ওষুধ : TCA, SSRI, SNRI (বিষণ্ণতানাশক ওষুধ)। Antipsychotic, বেনজোডায়েজিপিন (তিন সপ্তাহের বেশি নয়)।,সাইকোলজিক্যাল : CBT, Family Therapy, (ফ্যামিলি থেরাপি)। এনগার ম্যানেজমেন্ট (Management) রিলাক্সজেশন থেরাপি। দীর্ঘ মেয়াদি কাউন্সিলিংই অতিরিক্ত রাগ নিয়ন্ত্রণে আনার সর্বোত্তম পন্থা (Anger management) রাগের চিকিৎসা করলে হবে না, রাগের পেছনে লুকিয়ে থাকা মানসিক রোগ শনাক্ত করে ট্রিটমেন্ট করতে হবে।,অতিরিক্ত রাগের শারীরিক প্রভাব : হৃৎপিণ্ডের গতি বৃদ্ধি, বুকে চাপ অনুভব, IHD (দীর্ঘ মেয়াদে), শ্বাসকষ্ট, রক্তচাপ বেড়ে যাওয়া, দীর্ঘ মেয়াদে হাইপারটেনশন, মাথাব্যথা, চুল পড়ে যাওয়া, মাংসপেশি শক্ত হয়ে যাওয়া, মস্তিষ্কের হাইপোথেলামাস থেকে কর্টিসল হরমোন নিঃসরণ, cortisol হরমোন রক্তে বেশি থাকলে দীর্ঘ মেয়াদি হার্টে সমস্যা হতে পারে। দেহের রোগ প্রতিরোধ ক্ষমতা কমে গিয়ে জীবাণুজনিত বিভিন্ন রোগে আক্রান্ত হতে পারে। রাগকে নিয়ন্ত্রণ করুন। শারীরিক ও মানসিকভাবে সুস্থ থাকুন। পারিবারিক এবং পেশাগত জীবনে এর সুফল ভোগ করুন।,"
ভারতের ‘স্কটল্যান্ড’ কুর্গ,"আপনি যদি স্কটল্যান্ড না যেতে পারেন তাহলে কুর্গ‌ আপনার সব ইচ্ছা পূরণ করে দেবে। ভারতের ‘স্কটল্যান্ড’ই (Scotland of India) পূরণ করবে আপনার এই স্বপ্ন।,এটা আবার কোথায়- এমনটাই ভাবছেন তো? কুর্গ দক্ষিণ ভারতের জনপ্রিয় পর্যটন কেন্দ্র (Coorg)।,কফির জন্য বিখ্যাত, কর্নাটক রাজ্যের একটি সুন্দর পর্যটন কেন্দ্র হলো কুর্গ বা কোড়াগু। সেখানে যাবার ইচ্ছা ছিল বহুদিন ধরে, করোনার কারণে যাওয়া হয়নি। ,তাই গত বছর সেপ্টেম্বর মাসে আমরা কয়েকজন বন্ধু মিলে ঘুরে আসলাম কুর্গ থেকে। এখানে পর্যটকরা বারবার ছুটে আসেন প্রকৃতির টানে। কুর্গের শান্ত-শীতল পরিবেশ মন কেড়ে নেয় ছোট থেকে বড় সবার। যদি আপনি দক্ষিণ ভারত যাওয়ার প্ল্যান করে থাকেন, তাহলে কুর্গকে অবশ্যই রাখুন লিস্টে।,মন্দিকেরি দুর্গ কুর্গের একটি জনপ্রিয় পর্যটন কেন্দ্র। এটি কুর্গের সৌন্দর্য ও সংস্কৃতিকে তুলে ধরে। কর্ণাটকের পাহাড়ি অঞ্চলকে যদি আরও কাছ থেকে দেখতে চান তাহলে ঘুরে আসতে পারেন ব্রক্ষ্মগিরি হিলস থেকে। এখান থেকে কুর্গ‌কে আরও
সুন্দর দেখায়।,এখানকার কফি বাগানে দেশের সেরা কফি তৈরি হয়। সুবিস্তীর্ণ মালভূমির মধ্যে রাবার, কফি আর কোকর বাগিচা সৌন্দর্য বাড়িয়েছে অতীতের কোডাবা উপজাতিদের বীরভূমি কুর্গের। এই জায়গাকে ভারতের স্কটল্যান্ড নামেও ডাকা হয়। কফি, গোলমরিচ আর এলাচ হলো কুর্গের প্রধান ফসল। ,কুর্গ সমুদ্র থেকে ৩৫০০ ফুট উঁচুতে অবস্থিত। কুর্গ হোমমেড চকলেট আর মশলার জন্যও বিখ্যাত। প্রাকৃতিক সৌন্দর্যের পাশাপাশি এখানে রয়েছে ১৮২০ সালের তৈরি ওমকারেশ্বর মন্দিরটি। মন্দিরটির কারুকার্য দেখতেই পর্যটকেরা ভিড় করেন এখানে।,কখন ভ্রমণে যাবেন,সেপ্টেম্বর থেকে মার্চ কুর্গ ভ্রমণের সেরা সময়। ,কীভাবে যাবেন,কুর্গে কোনো এয়ারপোর্ট বা রেলস্টেশন নেই। ভারতের যে কোনো বড় শহর থেকে বেঙ্গালুরুর জন্য ট্রেন আর ফ্লাইট আছে। ওখান থেকে বাস/ট্যাক্সি করে মাদিকেরী যেতে পারেন। বেঙ্গালুরু থেকে মাদিকেরী ২৬০ কিলোমিটার দূর আর KSRTC এর ভালো ভলভো বাস সার্ভিস ৬ ঘণ্টায় পৌঁছে দেয়। মাঙ্গালুরু হয়েও যেতে পারেন; যেখান থেকে মাদিকেরী ১২০ কিলোমিটার দূর। ,বেঙ্গালুরু থেকে মাঙ্গালুরুর জন্য ট্রেন আর ফ্লাইট আছে। মাদিকেরীর নিকটতম বড় রেলওয়ে জংশন মাইসোর জংশন। মাইসোর থেকে মাদিকেরীর দূরত্ব ১১৭ কিলোমিটার। গাড়ি ভাড়া করে এই পথে সহজেই আসা যায়। সময়
লাগে আড়াই ঘণ্টার মতো।,আর কলকাতা হয়ে যেতে চাইলে আপনাকে হাওড়া থেকে ট্রেনে করে মাইসোর। সেখান থেকে গাড়ি করে পৌঁছে যাবেন কুর্গে। বিমানে করে গেলে আপনাকে নামতে হবে ম্যাঙ্গালোর বিমানবন্দরে। সেখান থেকে ১৩৬ কিলোমিটার দূরে কুর্গ।,"
বনানীতে ‘বিং হিউম্যান’ও আউটলেট,"বলিউড সুপারস্টার সালমান খানের মালিকানাধীন পোশাকের ব্র্যান্ড ‘বিং হিউম্যান’-এর প্রথম আউটলেট উদ্বোধন হতে যাচ্ছে ঢাকার বনানীতে। আগামী বৃহস্পতিবার আউটলেটটি উদ্বোধন করবেন সালমানের ভাই বলিউড অভিনেতা সোহেল খান। এসময় সঙ্গে থাকবেন তার ভাগনে অয়ন অগ্নিহোত্রী ও বিং হিউম্যান ক্লথিংয়ের সিইও সঞ্জীব রাও।,বাংলাদেশে বিং হিউম্যান ক্লথিংয়ের ফ্র্যাঞ্চাইজিরা হলেন রেহান রহমান ও মোহাইমিন মোস্তফা, যারা ক্রিমসনকাপ বাংলাদেশের (কফি ব্র্যান্ড) সহমালিক। এছাড়া শীর্ষস্থানীয় নির্মাণ প্রতিষ্ঠানের পরিচালক সালেহীন এফ নাহিয়ানও ফ্র্যাঞ্চাইজির সহমালিক। বিং হিউম্যান ক্লথিংয়ের লাভের একটি অংশ ‘বিং হিউম্যান-দ্য সালমান খান ফাউন্ডেশন’কে দেওয়া হয়, যা ভারতের মুম্বাইয়ে অবস্থিত। ফাউন্ডেশন সুবিধাবঞ্চিতদের শিক্ষা ও স্বাস্থ্যসেবা দিয়ে থাকে। প্রখ্যাত এই ব্র্যান্ডটির ৫শ’র বেশি খুচরা বিক্রয় শাখা রয়েছে। এটি নিত্য ব্যবহার্য পোশাক তৈরিতে শীর্ষে উঠে এসেছে। একটি গ্লোবাল ব্র্যান্ড হওয়ার চিন্তা থেকে ‘বিং হিউম্যান ক্লথিং’ বাংলাদেশে তাদের আউটলেট দিয়েছে।,"
"যেসব লক্ষণে বুঝবেন এনাল ফিশার, কী করবেন?","মলদ্বারের জটিল রোগগুলোর একটি এনাল ফিশার। ফিশার মানে মলদ্বারে ঘা অথবা ফেটে যাওয়া। এটি দুই ধরনের হয়। তীব্র (একিউট) ফিশার হলে রোগীর মলদ্বারে ব্যথা হয়। দীর্ঘস্থায়ী (ক্রনিক) ফিশারে ব্যথার তারতম্য হয়। এটি যে কোনো বয়সে হতে পারে।,মলদ্বারে এনাল ফিশারের লক্ষণ ও করণীয় নিয়ে বিস্তারিত জানিয়েছেন ইডেন মাল্টিকেয়ার হাসপাতালের বৃহদন্ত্র ও পায়ুপথ সার্জারি বিশেষজ্ঞ অধ্যাপক ডা. একেএম ফজলুল হক। ,উপসর্গ ,লক্ষণ ব্যথা ও রক্তক্ষরণ। এ ধরনের ব্যথা সাধারণত মলত্যাগের অব্যবহিত পরে হয় এবং কয়েক মিনিট থেকে ঘণ্টা ধরে ব্যথা হতে থাকে। ‘প্রকটালজিয়া ফুগাক্স’ নামক এক ধরনের রোগেও মলদ্বারে ব্যথা হয়, কিন্তু সে ব্যথা মলত্যাগের সঙ্গে সংশ্লিষ্ট থাকে না। রক্তজমাট বাধা পাইলসেও ব্যথা হয়, কিন্তু তখন রোগী মলদ্বারে চাকা আছে বলে অভিযোগ করে।,এই রোগে রক্তক্ষরণের পরিমাণ সাধারণত কম। কারও কারও অতিরিক্ত রক্ত যেতে পারে। দীর্ঘস্থায়ী (ক্রনিক) এনাল ফিশারের রোগী একটু ভিন্ন ধরনের উপসর্গের কথা বলে। মলদ্বারে অতিরিক্ত মাংসপিণ্ড, পুঁজ পড়া, চুলকানি এসব একত্রে হয়েছে বলে অভিযোগ করেন। এ ক্ষেত্রে রক্তক্ষরণ থাকতে পারে অথবা নাও থাকতে পারে।,ব্যথা সাধারণত তীব্র হয় না অথবা অনেক সময় ব্যথা থাকেই না। ফিশারের রোগীরা অনেক সময় প্রস্রাবের সমস্যায় ভোগেন এবং মহিলারা কখনও কখনও শারীরিক মিলনে ব্যথা অনুভব করেন; যদিও রোগীরা বুঝতে পারেন কোষ্ঠকাঠিন্যের কারণেই এমন হয়েছে তবুও যখন ব্যথা শুরু হয় তখন রোগী ভয়ে টয়লেটে যেতে চান না এবং মলত্যাগের বেগ হলে তাতে ব্যথার ভয়ে সাড়া দিতে চান না।,প্রতিরোধ : কোষ্ঠকাঠিন্য যাতে না হয় সে ব্যবস্থা করা উচিত এবং বেশি শক্তি প্রয়োগ করে মলত্যাগ করা উচিত নয়। বারে বারে মলত্যাগের অভ্যাস ত্যাগ করা এবং ডায়রিয়ায় দ্রুত চিকিৎসা করা উচিত।,চিকিৎসা : একিউট ফিশার শুরুর অল্পদিনের মধ্যেই চিকিৎসা শুরু হলে বিনা অপারেশনে ভালো হওয়ার সম্ভাবনা বেশি। ব্যথানাশক ওষুধ ব্যবহার করা যেতে পারে। সিজ বাথ নিলে উপকার হয়। এটির নিয়ম হচ্ছে আধ গামলা লবণ মিশ্রিত হালকা গরম পানির মধ্যে নিতন্ব ১০ মিনিট ডুবিয়ে রাখতে হয়। স্থানিক অবশকারী মলম ব্যবহারে উপকার পাওয়া যায়।,এতে যদি পুরোপুরি না সারে এবং রোগটি যদি বেশি দিন চলতে থাকে তাহলে অপারেশন ছাড়া ভালো হওয়ার সম্ভাবনা কমতে থাকে।,সার্জিক্যাল চিকিৎসা : মলদ্বারের মাংসপেশির সম্প্রসারণ করা (এনাল ডাইলেটেশন)-এ পদ্ধতিটির পার্শ্বপ্রতিক্রিয়ার জন্য বেশির ভাগ সার্জন এটির বিপক্ষে।,মলদ্বারের স্ফিংটারে অপারেশন : এই অপারেশনে মলদ্বারের অভ্যন্তরীণ স্ফিংটার মাংশপেশিতে একটি সূক্ষ্ম অপারেশন করতে হয়। অজ্ঞান করার প্রয়োজন নেই।
 ,"
"হঠাৎ ঘাড় ও কোমরে ব্যথা, কী করবেন?","ঘাড় ও কোমরে হঠাৎ ব্যথা দেওয়াটা অস্বাভাবিক নয়। বিষয়টিকে অনেকে গুরুত্ব দিতে চান না। সঠিক সময়ে রোগ চিহ্নিত করে চিকিৎসা নিলে সুফল পাওয়া যায়।,এ বিষয়ে বিস্তারিত জানিয়েছেন অস্ট্রেলিয়া লা ট্রোব বিশ্ববিদ্যালয়ের পিএইচডি গবেষক এবং হাসনা হেনা পেইন অ্যান্ড ফিজিওথেরাপি রিসার্চ সেন্টারের পরিচালক ও চিফ কনসালট্যান্ট ডা. মোহাম্মদ আলী। ,ঘাড় ও কোমরে ব্যথার ধরন বোঝাতে আমরা দুটি কেস স্টাডি দেখব।,আমিনুল সাহেব। বয়স চল্লিশ ছুঁইছুঁই। অফিসে যাবেন বলে সকাল সকাল ঘুম থেকে উঠেছেন। গোসল করতে গিয়ে হঠাৎ তীব্র ঘাড় ব্যথায় আক্রান্ত হলেন। বেশ কয়েকদিন ধরেই সামান্য ঘাড় ব্যথা অনুভব করছিলেন। সকালে উঠে ঘাড়ে ঠান্ডা পানি ঢালতেই ঘাড়ের পেশিতে টান ধরে ব্যথা সৃষ্টি হয়েছে। এসব ক্ষেত্রে বেশিরভাগ সময়েই আমরা ব্যথানাশক ওষুধের ওপর নির্ভর করে থাকি। কিন্তু শুধু ব্যথানাশক দিয়ে চিকিৎসা করলে তীব্র স্বল্পমেয়াদি (Acute) ব্যথা দীর্ঘমেয়াদি (Chronic) ব্যথায় রূপান্তরিত হতে পারে। কিন্তু ঠিক কোন পেশিতে টান লেগেছে তা নির্ণয় করে হাসপাতালে ভর্তি থেকে ম্যানিপুলেটিভ ফিজিওথেরাপি প্রয়োগ করলে স্বল্প সময়েই ব্যথা নিয়ন্ত্রণ করা যায়। ম্যানিপুলেটিভ থেরাপি ব্যর্থ হলে তিন থেকে চার সপ্তাহ ফিজিওথেরাপি চিকিৎসা নিতে হবে।,* কেস স্টাডি-২,পলাশ পাল, তাড়াহুড়া করে সামনে ঝুঁকে পায়ের মোজা পরতে গিয়ে কোমরে খিঁচুনি দিয়ে তীব্র ব্যথা শুরু হয়েছে। তিনি কোমর সোজাই করতে পারছেন না। ইতিহাস নিয়ে জানা গেল, তিনি দিনে কমপক্ষে ১২/১৩ ঘণ্টা চেয়ারে বসে কাজ করেন। দীর্ঘ সময় চেয়ারে বসে কাজ করার ফলে এবং শারীরিক পরিশ্রম না করায় তার কোমরের পেশিগুলো দুর্বল হয়ে পড়েছে। তাই ত্রিশ বছর বয়সেই তিনি কোমরব্যথায় আক্রান্ত হয়েছেন। এমআরআই করে দেখা গেল, পলাশ সাহেবের Lumber 4-5 vertebrae-এর মধ্যবর্তী ডিস্ক পেছনের দিকে সরে গিয়ে নার্ভের গোড়ায় চাপ প্রয়োগ করেছে। এক্ষেত্রে রোগীর জন্য ৩ দিনের পূর্ণ বিশ্রামসহ ম্যানিপুলেটিভ ও ইলেকট্রোথেরাপির সমন্বিত চিকিৎসা প্রয়োজন।,"
"যেসব লক্ষণে ‍বুঝবেন পাইলস, কী করবেন","পাকস্থলীর জটিল রোগগুলোর মধ্যে পাইলস অন্যতম। রোগটি বিভিন্ন পর্যায় ভেদ করে জটিল আকার ধারন করে। সঠিক সময়ে রোগ চিহ্নিত করে চিকিৎসা দেওয়া গেলে পরিত্রাণ পাওয়া সম্ভব।,পাইলসের লক্ষণ ও করণীয় নিয়ে বিস্তারিত জানিয়েছেন বৃহদান্ত ও পায়ুপথ সার্জারি বিশেষজ্ঞ অধ্যাপক ডা. এ কে এম ফজলুল হক। ,যখন পায়ুপথে এসব শিরার সংক্রমণ এবং প্রদাহ হয়, চাপ পড়ে তখন হেমোরয়েডস বা পাইলসে প্রদাহ হয়। যাকে সাধারণ ভাষায় অর্শরোগ বলা হয়।,হেমোরয়েডস বা অর্শরোগের অবস্থান সাধারণত তিন ধরনের যথা-,পায়ুপথের বহিঃঅর্শরোগ,পায়ুপথের অন্ত বা ভেতরের অর্শরোগ,আবার কখনও দুই অবস্থা একসঙ্গেও থাকতে পারে।,পায়ুপথের ভেতরের অর্শরোগ বা পাইলস ফুলে মলদ্বারের বাইরে বের হয়ে আসাকে ৪টি পর্যায় ভাগ করা হয়।,প্রথম পর্যায় (পাইলস ফুলে বাইরে বের হয়ে আসে না বা প্রলেপস হয় না),দ্বিতীয় পর্যায় (পায়খানার পর পাইলস ফুলে বাইরে বের হয়ে আসে এবং তারপর আপনা-আপনি ঠিক হয়ে যায়),তৃতীয় পর্যায় (পাইলস ফুলে বাইরে বের হয়ে আসে এবং নিজে ঠিক করতে হয়),চতুর্থ পযার্য় (পাইলস ফুলে বাইরে বের হয়ে আসে বা প্রলেপস হয়ে এবং তা আর নিজে ঠিক করা যায় না),পাইলসের প্রধান কারণগুলো হচ্ছে দীর্ঘদিন কোষ্ঠকাঠিণ্যে ভোগা, পুরনো ডায়রিয়া, মলত্যাগে দীর্ঘক্ষণ টয়লেটে বসে থাকা ও দীর্ঘক্ষণ দাঁড়িয়ে থাকা। এছাড়া পারিবারিক ইতিহাস, আঁশযুক্ত খাবার কম খাওয়া, ভারি মালপত্র বহন করা, স্থুলতা, কায়িক শ্রম কম করা। গর্ভকালীন সময়ে, পায়ুপথে যৌনক্রিয়া, যকৃত রোগ বা লিভার সিরোসিস ইত্যাদি কারণে রোগের আশংকা বেড়ে যায়। সর্বোপরি পোর্টাল ভেনাস সিস্টেমে কোনো ভাল্ব না থাকায় উপরিউক্ত যে কোনো কারণে পায়ু অঞ্চলে শিরাগুলোতে চাপ ফলে পাইলস সৃষ্টি হয়।,অর্শরোগে যেসব লক্ষণ দেখা যায় তা হচ্ছে- পায়ুপথের অন্ত্র বা ভেতরের অর্শরোগে সাধারণত তেমন কোনো ব্যথা বেদনা, অস্বস্তি থাকে না, অন্যদিকে পায়ুপথের বহিঃঅর্শরোগে পায়ুপথ চুলকায়, বসলে ব্যথা করে, পায়খানার সঙ্গে টকটকে লাল রক্ত দেখা যায় বা শৌচ করা টিস্যুতে তাজা রক্ত লেগে থাকে, মলত্যাগে ব্যথা লাগা, পায়ুর চারপাশে এক বা একের অধিক থোকা থোকা ফোলা থাকে।,"
রোগ প্রতিরোধে শিশুর খাবারে চাই ‘ভিটামিন এ’,"শিশুর জীবনে এক থেকে পাঁচ বছর খুবই গুরুত্বপূর্ণ সময়। এ সময় থেকেই শিশুর খাবার গ্রহণ ও বর্জনের বিষয়টি রপ্ত হয়ে যায়। শিশুর প্রতিদিনের খাবারে ভিটানি এ থাকাটা অপরিহার্য। এই ভিটামিন সাধারণত প্রাণী দেহে পাওয়া যায় আর পাওয়া যায় ক্যারোটিন হিসাবে শাক-সবজিতে। বিশেষ করে হলুদ-কমলা সবজি ও ফলের ভেতর ভিটামিন এ আছে। দেহের ক্ষুদ্রান্তে ভিটামিন এ শোষিত হয় চর্বির সঙ্গেই। যেসব রোগে দেহে চর্বি শোষণে বিঘ্ন ঘটে, এতে ভিটামিন এ শোষণ ও বাধাগ্রস্ত হয় এবং শরীরে এর অভাব দেখা যায়। গবেষণায় প্রমাণিত হয়েছে যে, নবজাতকের যকৃতে কতখানি এ ভিটামিন সঞ্চিত থাকবে তা নির্ভর করে মায়ের রক্তে কতখানি ভিটামিন এ ছিল তার ওপর।,দেখা যায়, গর্ভাবস্থায় এবং বুকের দুধ দেওয়ার সময় মায়ের খাদ্যের গুণাগুণ শিশুর বৃদ্ধির হারের ওপর নির্ভরশীল। এ জন্য মা ও শিশুর খাদ্যে রঙিন ফল ও শাক-সবজি এবং দুধ, ডিম, মাছ, মাংস, ডাল, বাদাম সবই যেন থাকে, সেদিকে লক্ষ্য রাখতে হবে।,শিশুর দৈনিক ‘ভিটানি এ’র চাহিদা ২৫০০ আইইউ। আমাদের দেশে প্রতি বছরই শিশুদের বিনামূল্যে ‘ভিটামিন এ’ ক্যাপসুল খাওয়ানো হচ্ছে। এটা নিঃসন্দেহে একটি ভালো উদ্যোগ। রান্নায় ‘ভিটামিন এ’ নষ্ট হয় না। তবে ফ্রিজে জমিয়ে রাখা মাখনে কিছুটা খাদ্যগুণ নষ্ট হয়। যেসব গরুকে টাটকা সবুজ খাস খাওয়ানো হয় না সেসব গরুর দুধে ‘ভিটামিন এ’র ঘাটতি দেখা যায়। দেহের ত্বক ও চুলের স্বাস্থ্য ছাড়াও ‘ভিটামিন এ’র অভাবে তিন ধরনের চক্ষুরোগ হয়ে থাকে। যেমন-রাতকানা, চক্ষু শুষ্কতা ও ক্যারাটোম্যালেসিয়া।,* রাতখানা : এই রোগে সূর্যাস্তের সঙ্গে সঙ্গে শিশুরা চোখে কিছুই দেখে না। এটা বোঝা যায় যেখানে রাতের বেলা কোনো আলোর ব্যবস্থা না থাকলে। নিয়মিত কলিজা খাওয়ালে এই অবস্থা দূর হতে পারে। তবে সময় মতো এ অসুখটি নির্ণয় না হলে পর্যাপ্ত ভিটামিন দিয়েও কোনো কাজ হয় না।,* চক্ষু শুষ্কতা : এতে চোখের মণিতে ঘা, চোখে পুঁজ, সজীবতাহীন চোখ এবং চোখের আবরক কণা শুকিয়ে যায়। চোখের উজ্জ্বলতা নষ্ট হয় এবং চোখের মণি সাদা হয়ে যায়। প্রচুর ভিটামিন এ প্রয়োগে সুফল পাওয়া যায়। গুরুত্ব অনুসারে ‘ভিটামিন এ’ ক্যাপসুলের সঙ্গে কডলিভার অয়েল, ঘি, মাখন, গাজর ইত্যাদি দিলে ভালো হয়।,* ক্যারাটোম্যালেসিয়া : দুই থেকে পাঁচ বছর বয়সের শিশুদের এ রোগ দেখা যায়। এতে চোখের ভেজা ও সজীব ভাব চলে গিয়ে চোখ শুকনো ও বিবর্ণ হয়ে যায়। চোখ ঘোলা দেখায়। এ অবস্থা চলতে থাকলে চোখের মণি অস্বচ্ছ পর্দায় ভরে উটে, শেষ পর্যন্ত দৃষ্টিহীনতা ঘটে।,চোখের রোগ ছাড়াও ‘ভিটামিন এ’র অভাবে রোগ প্রতিরোধ ক্ষমতা কমে গিয়ে সর্দি-কাশি, ফ্লু লেগেই থাকে। এছাড়া দেহের ত্বক শুকনো ও খসখসে হয়ে যায়। চুল বিবর্ণ হয়ে পড়ে। শ্বাস-প্রশ্বাসের সমস্যা হয়।,* ‘ভিটামিন এ’র উৎস : গাজর, ভুট্টা, আপেল, পাকা আম, পাকা পেঁপে, লাল আঙুর, ক্যাপসিকাম, রাঙা আলু, মিষ্টি কুমড়া, লেটুস পাতা, সবুজ শাক-সবজি, টমেটো, সজনেপাতা ইত্যাদি। মাছের মধ্যে মলা ও ঢেলা মাছে পর্যাপ্ত ভিটামিন এ আছে। এছাড়া মাখন, ডিম, কলিজা, কডলিভার অয়েল, ঘি, দুধ, গরু-খাসির মাংসে ভিটামিন এ রয়েছে।, ,লেখক : চিফ নিউট্রিশন অফিসার ও বিভাগীয় প্রধান (অব.), বারডেম। সভাপতি, ডায়াবেটিস নিউট্রিশনিস্ট সোসাইটি অব বাংলাদেশ, পপুলার ডায়াগনস্টিক সেন্টার, শ্যামলী ও অ্যাডভান্স হাসপাতাল, ঢাকা।,"
জরায়ু নিচে নেমে গেলে করণীয় কী,"বিভিন্ন কারণে জরায়ুর স্থানচ্যুতি ঘটতে পারে। লিগামেন্ট নামক দড়ির মতো কাঠামো দিয়ে জরায়ু নিজেকে স্ব-স্থানে ধরে রাখে। যেকোনো কারণে এ কাঠামো দুর্বল হয়ে গেলে জরায়ুর অবস্থান স্বাভাবিক থাকে না। নিচে চলে আসে।,* কারণ : জন্মগতভাবে লিগামেন্ট দুর্বল থাকলে, কম সময়ের ব্যবধানে ঘন ঘন সন্তান প্রসবে, কোনো কারণে তলপেটের চাপ বাড়লে, প্রসব ব্যথায় জরায়ুর মুখ সম্পূর্ণ খোলার আগেই অনভিজ্ঞ ধাত্রী জোর করে প্রসব করানোর চেষ্টায় বারবার চাপ দিতে থাকলে, প্রসবের সময় যদি জরায়ুর নিচের দিকে ছিঁড়ে যায়, বাচ্চার মাথা যদি প্রসবপথে আটকে থাকে বা প্রসবব্যথা যদি দীর্ঘস্থায়ী (১২ থেকে ১৬ ঘণ্টার বেশি) হয় তাহলে লিগামেন্ট ঢিলে হয়ে যায়।,পরিণত বয়সের পর অর্থাৎ ঋতু বন্ধ হয়ে যাওয়ার পর ইস্ট্রোজেন নামক হরমোন কমে যাওয়ার কারণে লিগামেন্টগুলো আপনাআপনি ঢিলে হয়ে যায়; এতে এমনিতেই জরায়ুর কিছুটা স্থানচ্যুতি ঘটে। লিগামেন্ট দুর্বল থাকলেও অনেক সময় তেমন অসুবিধা হয় না। তবে দীর্ঘদিনের কোষ্ঠকাঠিন্য, কাশি, পেটে বা জরায়ুতে টিউমার, সারভিক্সে পলিপ, প্রস্রাব আটকে গেলে প্রসূতি অবস্থায় বা প্রসবের পরে ভারী কাজ করলে, প্রসবের পরে সঠিক যত্ন না নিলে জরায়ু নিচে নেমে যেতে পারে। অপুষ্টিতে ভুগলেও লিগামেন্ট দুর্বল হতে পারে।,* লক্ষণ : অস্বস্তিকর অনুভূতি। ঋতুস্রাবের রাস্তায় কোনো কিছু বের হয়ে আসছে বা জায়গাটা ভরা ভরা মনে হবে। দাঁড়িয়ে থাকা অবস্থায় কোমরে ব্যথা হতে পারে। ঘন ঘন প্রস্রাব হওয়া, প্রস্রাব অসম্পূর্ণ হওয়ার অনুভূতি, অনেক সময় অনবরত প্রস্রাব ঝরা, যদি স্ফিংটার ঢিলে হয়ে যায়। কোষ্ঠকাঠিন্য, পায়খানা অসম্পূর্ণ হওয়ার অনুভূতি। সাদাস্রাব, পুঁজমিশ্রিত বা লালচে স্রাব যেতে পারে।,* চিকিৎসা : চিকিৎসার জন্য পরীক্ষা করে নির্ণয় করতে হবে জরায়ুর স্থানচ্যুতি কত ডিগ্রি, অর্থাৎ জরায়ু কোন অবস্থানে রয়েছে। অস্ত্রোপচার এর উপযুক্ত চিকিৎসা। তবে কোনো ডিগ্রি প্রলাপস, আদৌ সন্তানের প্রয়োজন আছে কি না ইত্যাদি বিবেচনা করে অস্ত্রোপচার করা হয়। অন্যথায় সামায়িকভাবে ‘রিং পেশারি’ পরিয়ে দেওয়া হয়। তাতে জটিলতা থেকে রক্ষা পাওয়া যায়।,* প্রতিরোধ : কুসংস্কারে জর্জরিত আমাদের দেশ। শিক্ষার অভাবে সমাজ তথা পরিবার এ ধরনের অসুবিধায় লজ্জার কারণে চিকিৎসকের পরামর্শ না নিয়ে পানি পড়া, ঝাড়ফুঁক, লতাপাতার ওষুধ ব্যবহার করে জীবনকে দুর্বিষহ করে তোলে। অথচ একটু সচেতন হলেই এ দুর্ভোগ পোহাতে হয় না। জন্মগতভাবে লিগামেন্ট ঢিলে হলে প্রতিরোধ সম্ভব নয়। কিছু বিষয় খেয়াল করলে প্রতিরোধ করা যায়।,* জন্মনিয়ন্ত্রণ পদ্ধতি ব্যবহার করে ঘন ঘন সন্তান প্রসব রোধ করা।,* প্রসবব্যথা যেন দীর্ঘস্থায়ী না হয়, সেদিকে খেয়াল রাখতে হবে। প্রশিক্ষণপ্রাপ্ত ধাত্রী-নার্স দিয়ে প্রসব করাতে হবে।,* প্রসূতি অবস্থার বা প্রসবের পর ছয় মাস কোনো ভারী কাজ করা যাবে না।,* কোষ্ঠকাঠিন্য প্রস্রাব আটকে গেলে, টিউমার বা প্রসবের রাস্তায় অস্বস্তি বোধ করলে চিকিৎসকের কাছে যেতে হবে। প্রসবের পর হালকা ব্যায়াম করতে হবে।,লেখক : বিভাগীয় প্রধান, গাইনি ও প্রসূতি বিভাগ, এনাম মেডিকেল কলেজ ও হাসপাতাল, সাভার, ঢাকা।,"
শিশুর বুদ্ধি বিকাশে যা খাওয়াবেন ,"বাল্যকালে কোনো কোনো শিশুর বোধবুদ্ধি কম থাকে। এর অন্যতম কারণ হচ্ছে পুষ্টিসমৃদ্ধ খাবারের ঘাটতি। শিশুর কিছু নিয়মিত পুষ্টিগুণ সম্পন্ন খাবার দৈহিক ও মানসিক বিকাশে সাহায্য করে থাকে। তবে এটাও ঠিক, সব খাবারে একই পুষ্টিগুণ থাকে না, এমন কিছু খাবার আছে যার মধ্যে অনেক বেশি পুষ্টিগুণ বিদ্যমান।,পুষ্টিসমৃদ্ধ খাবার শিশুর মস্তিষ্ক সক্রিয় ও সতেজ রাখে। মস্তিষ্ক সক্রিয় এবং সতেজ থাকলে শিশুর মেধা ও বুদ্ধি বিকাশ ত্বরান্বিত হয়। যেহেতু শিশুদের বেড়ে ওঠায় কিছু খাবার অনেক বেশি ভূমিকা রাখে; সেহেতু আমাদের মনে রাখতে হবে সেই খাবারগুলো শিশুদের যাতে বেশি করে দেওয়া যায়।,এ বিষয়ও দেখতে হবে যে ছোট বাচ্চাদের পাকস্থলি ছোট থাকে তাই তাদের পেট অল্পতেই ভরে যায়। এক্ষেত্রে আপনাকে চেষ্টা করতে হবে অল্প পরিমাণ খাদ্য দিয়ে কীভাবে বেশি করে পুষ্টি দিতে পারেন। ,এ বিষয়ে বিস্তারিত জানিয়েছেন বিআরবি হাসপাতালের পুষ্টিবিদ ইসরাত জাহান। ,পনির প্রচুর পরিমাণে পুষ্টিসমৃদ্ধ একটি দুধজাতীয় খাবার। এতে আছে প্রচুর আমিষ এবং ক্যালসিয়াম, যা সুস্থ হাড় ও দাঁতের জন্য আবশ্যক।,একই সঙ্গে পনির মুখের ভেতর যে অ্যাসিড দাঁতের ক্ষয়ের জন্য দায়ী, সেগুলোকে নিষ্ক্রিয় করে দেয়। সুতরাং এ খাবার শিশুর জন্য গুরুত্বপূর্ণ। মস্তিষ্ক মানবদেহের অন্যান্য অংশের বিকাশ ও সঠিক পরিচালনা অনেকাংশেই নির্ভর করে। শিশুকালেই এ অতি গুরুত্বপূর্ণ অঙ্গটির উপযুক্ত বিকাশ নিশ্চিত করা প্রয়োজন। জেনে নেই মস্তিষ্কের ক্ষমতা বাড়াতে সন্তানকে কোন খাবারগুলো খেতে দেয়া বেশি দরকার।,মায়ের দুধ : শিশুকে অন্তত ছয় মাস বুকের দুধ খাওয়ানো উচিত। কারণ মায়ের দুধ পান করলে শিশুর বুদ্ধিমত্তা বাড়ে। ব্রাজিলের একদল গবেষক সাড়ে ৩ হাজার শিশুর ওপর দীর্ঘদিন নজর রাখার পর এ সিদ্ধান্তে আসেন।,শাকসবজি : কিছু কিছু শাকসবজিও রয়েছে যেগুলো শিশুর মস্তিষ্কের কর্মক্ষমতা বাড়ায়। পাতাকপি ও পালংশাকে রয়েছে উচ্চ মাত্রায় ভিটামিন কে এবং বিটা ক্যারোটিন। যা শিশুর স্মৃতিশক্তি বাড়ায়। পুষ্টিগুণে গুণান্বিত টমেটো। এটি মস্তিষ্কের শক্তি বৃদ্ধি ও স্মৃতিশক্তি বৃদ্ধিতে সহায়তা করে। প্রতিদিন শিশুকে সালাদে নানাভাবে টমেটো খাওয়াতে চেষ্টা করুন।,ডিম : ডিম খাওয়া নিয়ে প্রায় শিশুদেরই অনীহা থাকে। অনীহা থাকলেও শিশুকে প্রতিদিন অন্তত একটি ডিম খাওয়াতে চেষ্টা করুন। গবেষণায় দেখা যায়, যারা প্রতিদিন অন্তত একটি ডিম খায় তাদের স্মৃতিশক্তি অন্যদের তুলনায় অন্তত ৭০ ভাগ বেশি ভালো থাকে। ডিমে রয়েছে প্রচুর আয়রন। যা লোহিত কণিকা তৈরি করে রক্তের উপাদানে সঠিক মাত্রা বজায় রাখে। এতে মস্তিষ্কে অক্সিজেন সরবরাহ হয়। যা চিন্তাশক্তি ও বুদ্ধিমত্তা বাড়ায়।,সামুদ্রিক মাছ ও মাছের তেল : মস্তিষ্কের কার্যক্ষমতা বাড়াতে সামুদ্রিক মাছ কার্যকরী ভূমিকা রাখে। মস্তিষ্কে থাকা ফ্যাটি এসিডের ৪০ ভাগ হচ্ছে ডিএইচএ, যা সামুদ্রিক ও মাছের তেলে পাওয়া যায় ওমেগা-৩ ফ্যাটি এসিড হিসেবে। এ ধরনের যৌগিক উপাদান অন্য খাবারে পাওয়া সম্ভব নয়। তাই শিশুর বয়স এবং দেহের গঠন অনুযায়ী পর্যাপ্ত পরিমাণে সামুদ্রিক মাছ ও মাছের তেল সপ্তাহে অন্তত ৩ দিন খাওয়াতে চেষ্টা করুন।,কলা : কলা এমন একটি ফল, যাতে আছে প্রচুর পরিমাণে বলকারক কার্বোহাইড্রেট বা শর্করা। সকালে নাস্তার কিছু সময় পর হালকা স্ন্যাক হিসেবে একটি কলা খেলে আপনার বাচ্চাটি সকালজুড়েই তার শক্তি ধরে রাখতে পারবে। ফলে যে কোনো কাজে তার মনোযোগ দেয়ার ক্ষমতাও বাড়বে। তাই টুকিটাকি স্ন্যাক হিসেবে সন্তানের ব্যাগে চিপস বা বিস্কিটের প্যাকেটের বদলে একটি কলা দিয়ে দিন।,শুকনো ফল : যেসব ফল শুকিয়ে রাখা যায় সেগুলোতে থাকে প্রচুর পরিমাণে আয়রন। এগুলো হল ব্যাপক শক্তির উৎস। তাই শিশুদের শুকনো ফল খাওয়ানোর অভ্যাস করতে হবে। তাহলে শিশুর মেধা বিকাশে অনেক প্রসারতা লাভ করবে। মায়েদের উচিত চকলেট খেতে না দিয়ে শুকনা ফল দেয়ার অভ্যাস করানো। এতে শিশুর দাঁতও ভালো থাকবে।,পনির : ফ্যাট কম, ফাইবার বেশি এ ধরনের খাদ্য গ্রহণের গাইডলাইন বড়দের জন্য, ছোটদের জন্য নয়। শিশুদের বর্ধিষ্ণু দেহের জন্য দরকার তুলনামূলক বেশি ফ্যাট ও কম শর্করা। এতে তারা দেহে বেশি শক্তি পায় এবং বিভিন্ন কাজ অনেক ভালোভাবে করতে পারে।,বাদাম : শিশুকে প্রতিদিনই কয়েকটি করে বাদাম খেতে দিন। কারণ বাদামে রয়েছে ভিটামিন ‘ই’ যা মস্তিষ্কের সমন্বয় সাধনের ক্ষমতা বাড়ায়। কাজুবাদাম, পেস্তা বাদাম, চীনাবাদামসহ যে কোনো ধরনের বাদামই শিশুর মানসিক বৃদ্ধিতে সহায়ক।,কালোজাম : কালোজামে রয়েছে প্রচুর পরিমাণে অ্যান্টিঅক্সিডেন্টস যা ক্ষতির হাত থেকে হার্ট ও মস্তিষ্ককে বাঁচায়। একই সঙ্গে হার্টে রক্ত সঞ্চালনও বাড়িয়ে দেয় এ ফলটি। তাই শিশুর প্রতিদিন ১-২টা করে কালোজাম খেতে দিতে চেষ্টা করবেন।,লাল আপেল : আপেলের খোসায় রয়েছে প্রচুর পরিমাণে অ্যান্টিঅক্সিডেন্টস। এছাড়া এতে রয়েছে এমন উপাদান যা মস্তিষ্ককে ক্ষুরধার করার পাশাপাশি হৃদরোগের আশঙ্কা কমায়। আপেল অনেক শিশু খেতে ভালোবাসে, তাই শিশুকে আপেল খেতে দেবেন বেশি করে।,কুমড়ার বীজ : কুমড়া যেমন উপকারী তেমনই এর বীজে রয়েছে নানা খনিজ ও ওমেগা-৩ ফ্যাটি অ্যাসিড যা কোলেস্টেরলের মাত্রা কমায় ও মস্তিষ্ককে ক্ষুরধার করে তোলে। সুতরাং কুমড়ার বীজ না ফেলে দিয়ে শিশুকে ভেজে দিতে চেষ্টা করবেন।,মধু : স্বাস্থ্য সংক্রান্ত উপকারিতায় কোনো খাবার সম্ভবত মধুকে টেক্কা দিতে পারবে না। সব রোগের নিরাময় করতে মধু প্রয়োজন হয়। এতে রয়েছে নানা ধরনের ভিটামিন, অ্যান্টিঅক্সিডেন্টস, পটাশিয়াম, ফসফরাস, ম্যাগনেশিয়াম ইত্যাদি। হার্ট ও মস্তিষ্কের জন্যও মধু একই রকম প্রয়োজনীয়।
 ,"
শিশুর টাইফয়েড হলে কী করবেন? ,"এই সময়ে জ্বরজারি নিয়ে অভিভাবকদের প্রায়ই দু:শ্চিন্তা করতে দেখা দেয়। জ্বর তিন দিনে ভালো না হলে একটু চিন্তার কারণই বটে। কারণ জ্বরটি যদি টাইফয়েড ও প্যারাটাইফয়েড হয় তবে প্রাণ-সংশয়কারী অসুস্থতা হতে পারে। ,শিশুর টাইফয়েড জ্বরের উপসর্গ ও করণীয় নিয়ে বিস্তারিত জানিয়েছেন শিশুরোগ বিশেষজ্ঞ অধ্যাপক ডা. মনজুর হোসেন। ,জ্বরের ধরন,জ্বরের তীব্রতা কম থেকে মাঝারি ও উচ্চমাত্রার হতে পারে এবং ক্রমাগত বৃদ্ধি পেতে পারে। জ্বরের উচ্চমাত্রায় শিশুরা সাধারণত দুর্বল ও নিস্তেজ হয়ে পড়ে। বমি, পাতলা পায়খানা বা কোষ্ঠকাঠিন্য হতে পারে। কারও কারও কাশির সঙ্গে শ্বাসকষ্টের লক্ষণ থাকতে পারে। জিহ্বা সাদা প্রলেপযুক্ত হয়। দ্বিতীয় সপ্তাহে, শিশুদের ত্বকে ‘রোজ স্পট’ নামে একটি অস্পষ্ট গোলাপি রঙের ফুসকুড়ি কদাচিৎ দেখা যেতে পারে যা চাপ দিলে বিবর্ণ হয়ে ওঠে। তবে এ র‌্যাশ ফর্সা ত্বকে ভালো বোঝা যায়।,প্যাথোলজিক্যাল পরীক্ষা,শিশুরোগ বিশেষজ্ঞ স্বাস্থ্য পরীক্ষা করে টাইফয়েড জ্বর নিশ্চিত হয়ে গেলে, অ্যান্টিবায়োটিক দিয়ে চিকিৎসা শুরু করতে হবে। ক্লিনিক্যাল ভিত্তিতে, চিকিৎসক দৃঢ়ভাবে টাইফয়েড সন্দেহ করলে, অ্যান্টিবায়োটিক সাধারণত ব্লাড কালচার রিপোর্ট পাওয়ার আগেই শুরু করা হয়। কারণ, ব্লাডকালচারের রিপোর্ট আসতে কমপক্ষে ৭২ ঘণ্টা সময় লাগে।,তবে মনে রাখতে হবে, অন্যান্য সংক্রমণের মতো ২-৩ দিনের মধ্যে তাপমাত্রা স্বাভাবিকের মধ্যে দ্রুত হ্রাস করবে না, টাইফয়েড জ্বরে তাপমাত্রা ধীরে ধীরে হ্রাস পায় এবং সঠিক ওষুধ শুরু করার পরেও এক সপ্তাহ পর্যন্ত চলতে পারে।,অনেক ক্ষেত্রে, যদি রোগ নির্ণয় নিশ্চিত না হয়, তাহলে টাইফয়েড জ্বর ছাড়া অন্য কোনো সমস্যা আছে কিনা তা জানার জন্য আরও পরীক্ষার প্রয়োজন হতে পারে।,কখন হাসপাতালে ভর্তির প্রয়োজন,টাইফয়েড জ্বরের সব ক্ষেত্রে ভর্তির প্রয়োজন নাও হতে পারে। টাইফয়েড জ্বরের কিছু ক্ষেত্রে, বিশেষ করে যদি হালকা এবং তাড়াতাড়ি শনাক্ত করা হয়, তবে মুখের ওষুধে রোগ ভালো হয়।,টাইফয়েড মূলত অন্ত্রের একটি সংক্রমণ যাতে অন্ত্রনালি ফুলে যায়, তাই মুখে দেওয়া অ্যান্টিবায়োটিক (সিরাপ বা ট্যাবলেট) অনেক সময় ঠিকমতো শোষণ করতে পারে না। তাই কিছু ক্ষেত্রে, ওষুধগুলো সঠিকভাবে শোষিত হয় না এবং কাজ করতে ব্যর্থ হতে পারে। এ ক্ষেত্রে শিরায় অ্যান্টিবায়োটিক ইনজেকশন দিতে হবে, সে ক্ষেত্রে অবশ্যই হাসপাতাল বা ক্লিনিকে ভর্তিকরা প্রয়োজন।,যদি শিশু খুব দুর্বল বোধ করে, ঠিকমতো খেতে না পারে অথবা বমি করে, তাহলে ইনজেকশনের মাধ্যমে এবং গ্লুকোজ বা স্যালাইন ইনফিউশনের জন্যও অ্যান্টিবায়োটিক দেওয়ার জন্য ভর্তির প্রয়োজন হয়।,টাইফয়েড জ্বরের জটিলতায় আক্রান্ত শিশুদেরও সম্পূর্ণ চিকিৎসার জন্য হাসপাতালে ভর্তির প্রয়োজন হয়।,টাইফয়েড জ্বর সঠিক চিকিৎসা এবং পুনরুদ্ধারের পরেও ৫-১০ শতাংশ রোগীর মধ্যে আবার জ্বর দেখা যায়। একে রিল্যাপস (জবষধঢ়ংব) টাইফয়েড বলে। এটি সাধারণত জ্বরের রেজোলিউশনের বা চলে যাওয়ার ২-৩ সপ্তাহ পরে ঘটে। কদাচিৎ, প্রাথমিক সংক্রমণের কয়েক মাস পরে, চিকিৎসার সময় বা পরে আবার টাইফয়েড হতে পারে। সাধারণত রিল্যাপস টাইফয়েড মূল টাইফয়েডের তুলনায় হালকা হয়। রিল্যাপস টাইফয়েড জ্বরও একই অ্যান্টিবায়োটিক দিয়ে চিকিৎসা করা উচিত। খুব কম ক্ষেত্রে, টাইফয়েড জ্বরের একটি দীর্ঘস্থায়ী রিল্যাপিং ফর্ম অনেক মাস ধরে স্থায়ী হতে পারে, বিশেষ করে অ্যান্টিবায়োটিকের অপর্যাপ্ত ডোজ দিয়ে চিকিৎসা করা হলে।,প্রতিরোধ ও প্রতিষেধক,যেখানে পয়ঃনিষ্কাশন বা স্যানিটেশন পরিকাঠামো অপর্যাপ্ত সেখানে টাইফয়েডের বিস্তার রোধ করার জন্য পানি, স্যানিটেশন এবং হাইজিন (WASH)-এর প্রয়োজনীয়তা অপরিহার্য। তবে টাইফয়েড জ্বর প্রতিরোধের জন্য এ টিকা বা ভ্যাকসিন অতিরিক্ত সুরক্ষা প্রদান করে।,ফুটানো পানি : যেহেতু টাইফয়েড রোগ পানি ও খাদ্যবাহিত রোগ এবং টাইফয়েড-আক্রান্ত রোগীদের মল বা প্রস্রাবে এ জীবাণু থাকে এবং পানি সরবরাহ ব্যবস্থাকে দূষিত করতে পারে, বিশেষ করে বর্ষাকালে। তাই পান করার আগে পানি ফুটিয়ে পান করতে হবে।,বাসি, খোলা বা কম রান্না করা খাদ্য, কাঁচা শাকসবজি বা দূষিত দুধ এবং দুগ্ধজাত পণ্যও খাওয়া পরিহার করা উচিত।,ষব্যক্তিগত পরিষ্কার-পরিচ্ছন্নতা যেমন, টয়লেট শেষে, খাওয়ার বা শিশুকে খাওয়ানোর আগে সাবান দিয়ে হাত ধোয়া। একইভাবে, ব্যবহারের আগে প্লেট, বাটি, চামচ ইত্যাদি পরিষ্কার সাবান-পানি দিয়ে ধোয়া জরুরি।,টিকা : টাইফয়েড ভ্যাকসিন বা টিকা টাইফয়েড থেকে রক্ষা করে। বর্তমানে দুই ধরনের টাইফয়েড ভ্যাকসিন বাংলাদেশে পাওয়া যায়-টাইফয়েড পলিস্যাকারাইড ভ্যাকসিন এবং টাইফয়েড কনজুগেট ভ্যাকসিন। সাধারণত টাইফয়েড টিকা ২ বছরের বেশি বয়সের শিশুদের জন্য সুপারিশ করা হয়। এটি প্রতি ৩ বছর পরে পুনরাবৃত্তি করতে হবে। বিকল্পভাবে টাইফয়েড কনজুগেট ভ্যাকসিন বা টিসিভি শিশু ৬ মাসের পর থেকে দেয়া যায়।,নির্দেশিকা অনুসারে টিসিভির বুস্টারডোজ দেওয়ার দরকার হয় না। টাইফয়েড টিকা টাইফয়েড প্রতিরোধে সহায়তা করে। টাইফয়েড প্রতিরোধকারী বিভিন্ন ধরনের ভ্যাকসিন রয়েছে-আপনার শিশুর ক্ষেত্রে কোনটি উপযুক্ত তা জানতে আপনাকে সর্বদা আপনার শিশু বিশেষজ্ঞের পরামর্শ নিতে হবে।,"
"বুদ্ধি প্রতিবন্ধী শিশুদের মানসিক রোগ, কী করবেন","বুদ্ধি প্রতিবন্ধী শিশুরা নানা সমস্যায় ভোগে। বুদ্ধিবৃত্তিক সমস্যা ছাড়াও মানসিক রোগে ভুগতে পারে তারা। তাদের মধ্যে ভয়-জড়তা ও শঙ্কা কাজ করে। তাদের বোধবুদ্ধি কম থাকে।,বুদ্ধি প্রতিবন্ধী শিশুরা যেসব মানসিক রোগে সে বিষয়ে বিস্তারিত জানিয়েছেন মানসিক রোগ ও মাদকাসক্তি নিরাময় বিশেষজ্ঞ ডা. মো. হারুনুর রশীদ। ,বিষণ্ণতা,* সাইকোসিস,* বাইপলার মুড ডিসঅর্ডার (কম),* শুচিবাই (OCD),* ADHD.,* Autism,* ডিমেনসিয়া,* ডিলিরিয়াম,* স্টোরিও টাইপ বিহেবিহার ডিসঅর্ডার- হাত-পা অদ্ভুতভাবে নাচানো।,প্রকারভেদ,* মৃদু মানসিক প্রতিবন্ধী-IQ 50-69,* মধ্যম মানসিক প্রতিবন্ধী-IQ 35-49,* মারাত্মক মানসিক প্রতিবন্ধী-IQ 20-50,* অতীব মারাত্মক মানসিক প্রতিবন্ধী-IQ belwo 20.,শতকরা ৮০ ভাগ শিশু মৃদু মানসিক প্রতিবন্ধিতায় ভোগে।,চিকিৎসা,Training বা প্রশিক্ষণ জীবনের গুরুত্বপূর্ণ কাজগুলো যেমন- দাঁত মাজা, কাপড়-চোপড় পড়া, গোসল করা, Toilet করা শিখাতে হবে। প্রশিক্ষণের মাধ্যমে বাজার করা, টাকা গোনা, হিসাব-নিকাশ করা শিখাতে হবে। লেখাপড়ায় বেশি এগুতে না পারলেও সহজ কোনো কাজ শিখাতে হবে। যেটাকে সে একা বা কারও সুপারভিশনে পেশা হিসেবে নিতে হবে।,শিশুকে শারীরিক নির্যাতন করবেন না। এটা কোনো সমাধান নয়। স্রষ্টা আপনার উপরে অনেক বড় দায়িত্ব দিয়েছেন। পরিচালনকারী মা-বাবারও কাউন্সিলিং লাগে। আপনার ধৈর্য অবশ্যই বাড়াতে হবে। দীর্ঘমেয়াদি চেষ্টা সফলতা বয়ে আনতে পারে। ওষুধ দিয়ে শিশুর বুদ্ধি বৃদ্ধি এখনও সন্তোষজনক নয়।,মস্তিষ্ককে বেশি বেশি ব্যবহার করা যেতে পারে। যতবেশি ব্যবহার করবেন ব্রেইন Activities তত বাড়বে। প্রতিবন্ধী শিশুর মানসিক রোগের চিকিৎসা করাতে হবে সাইকিয়াট্রির কাছে। এতে অবস্থার কিছুটা হলেও উন্নতি হবে।,ওষুধ,অস্বাভাবিক আচরণ থাকলে,* Antidepressant -TCA, SSRI, SNRI ইত্যাদি।,* Antipsychotic - Haloperidol & others,* Benzodiayepine-তিন সপ্তাহের বেশি নয়।,আপনার মৃত্যুর পর প্রতিবন্ধী শিশু যাতে জীবন-যাপন করতে পারে সেজন্য Fund প্রথম থেকে যতটা সম্ভব সঞ্চয় করুন। প্রতিবন্ধী শিশু রাষ্ট্র থেকে ভাতা পায় তবে তা খুব সামান্য। ভবিষ্যতে তা বাড়াতে পারে। চাকরিতে কোটা আছে এবং চিকিৎসা ক্ষেত্রে Free সুবিধা আছে। চেষ্টার মাধ্যমে প্রতিবন্ধী শিশুকে Normal-এর কাছাকাছি নেয়া যায়। একে বলে Normalization. আমাদের দেশে ৩.৮% শিশু প্রতিবন্ধী। উন্নত বিশ্বে এটা ০.৮% থেকে ১% নিরাপদ ডেলিভারী প্রতিবন্ধিত্ব প্রতিরোধে বিশাল ভূমিকা রাখে।,"
"শরীরে ভিটামিন ডি’র ঘাটতি বুঝবেন যেভাবে, কী করবেন","ভিটামিন ডি শরীরের জন্য খুবই প্রয়োজনীয় একটি উপাদান। মানসিক সুস্থতার জন্যও এটি খুবই জরুরি। চিকিৎসা বিজ্ঞানের ভাষায় এটি ফ্যাট সলিউবল সিকুস্টারয়েড। কাজ হচ্ছে ইনটিসটাইন বা অন্ত্র থেকে ক্যালসিয়াম শোষণ করা। পাশাপাশি এটি আয়রন, ম্যাগনেসিয়াম ও ফসফরাসকেও দ্রবীভূত করে। রোগ প্রতিরোধ ক্ষমতা বৃদ্ধি এবং শারীরিক অবস্থার উন্নতি ঘটাতে ভিটামিন ডি প্রয়োজন বলে শেষ করা যাবে না। ,শরীর ও মনে ভিটামিন ডির ঘাটতি যে বিরূপ প্রভাব ফেলে সে বিষয়ে বিস্তারিত জানিয়েছেন বিআরবি হাসপাতালের পুষ্টিবিদ ইসরাত জাহান। ,ভিটামিন ডি-এর ঘাটতি হওয়া মানে হাড় ধীরে ধীরে দুর্বল হয়ে পড়া। এমনটি হওয়া মানেই আর্থাইটিসের মতো রোগ মাথা চাড়া দিয়ে ওঠা। ভিটামিন ডি হাড়কে শক্তোপোক্ত করার পাশাপাশি হার্ট, ব্রেন এবং শরীরের রোগ প্রতিরোধ ক্ষমতাও বৃদ্ধি করতে সাহায্য করে। হাড় ও দাঁতের সুস্থতার জন্য অত্যন্ত প্রয়োজনীয় একটি উপাদান এই ভিটামিন। এর অভাবে ওজনও বেড়ে যায়। ,প্রশ্ন হল শরীরে ভিটামিন ডি-এর ঘাটতি কীভাবে পূরণ করবেন? কতগুলো সহজ পদ্ধতি অবলম্বন করার মাধ্যমে এ সমস্যা সহজেই দূর করতে পারেন।,জেনে নিন কিছু লক্ষণ সম্পর্কে যেগুলোর মাধ্যমে বুঝতে পারবেন আপনার শরীরে ভিটামিন ডি-এর অভাব আছে কিনা।,মাংসপেশির দুর্বলতা,ভিটামিন ডি-এর অভাবে মাংসপেশীর দুর্বলতা বেড়ে যায়। বিশেষ করে মাংসপেশি বেড়ে যাওয়া এবং মাংসপেশি কাঁপার মতো সমস্যাগুলো হয়ে থাকে। কাজেই মাংসপেশির দুর্বলতা কাটাতে নিয়মিত ভিটামিন ডি খান।,বিষণ্ণতা,বিষণ্ণতা বাড়ার ক্ষেত্রে গুরুত্বপূর্ণ ভূমিকা রাখে ভিটামিন ডি। এর ফলে সারাক্ষণ মানসিক চাপ অনুভূত হয়। তখন কোনো কারণ ছাড়াই অতিরিক্ত বিষণ্ণতায় ভুগতে পারেন। এর অভাবে মেজাজ খিটখিটে হয়ে যায়। ফলে মানুষ এমনি এমনি রেগে যায়।,হাড়ে ফাটল,ভিটামিন ডি-এর অভাবে হাড়ে সহজেই ফাটল ধরে। এর ফলে একটু পড়ে গেলে কিংবা সামান্য আঘাত পেলেই হাড়ে চির ধরে যায়। অনেক সময় হাড়ে প্রচণ্ড ব্যথা করলেও বুঝবেন আপনার শরীরে ভিটামিন ডি-এর অভাব রয়েছে।,দাঁত ভেঙে যায়,আপনার দাঁতে সমস্যা যেন লেগেই আছে। শক্ত কোনো কিছুই খেতে পারেন না। তাহলে বুঝবেন আপনার শরীরে ভিটামিন ডি-এর অভাব রয়েছে। ভিটামিন ডি-এর অভাবে দাঁত ক্ষয়ে যাওয়ার পাশাপাশি ভেঙেও যায়।,উচ্চরক্তচাপ,ভিটামিন ডি-এর অভাবে উচ্চরক্তচাপের মাত্রা আরও বেড়ে যেতে পারে। কাজেই সময় থাকতে আগে থেকেই সচেতন হোন এবং ভিটামিন ডি সমৃদ্ধ খাবার খান।,ক্লান্তি ও ঘুম আসে,ভিটামিন ডি-এর অভাবে সহজেই অনেক ক্লান্তি নেমে আসে। ফলে ঘুম পায়। কর্মক্ষেত্রে আরও কর্মঠ কর্মী হিসেবে নিজেকে প্রতিষ্ঠিত করতে চাইলে নিজের শরীরে ভিটামিন ডি-এর অভাব পূরণ করুন।,মেজাজে প্রভাব ফেলে,ভিটামিন ডি-এর অভাব যে কোনো মানুষের মেজাজ-মর্জিতে প্রভাব ফেলে। এ সময় মনের মধ্যে চাপা একটা অশান্তি কাজ করে। ফলে সবসময় মেজাজ রুক্ষ থাকে। কেউ ভালো কথা বললেও প্রচণ্ড রাগ হয়। তাই কারও সঙ্গে সম্পর্ক খারাপ হওয়ার আগেই শরীরে ভিটামিন ডি-এর চাহিদা পূরণ করুন।,ওজন বেড়ে যায়,ওজন বাড়ার জন্যও দায়ী ভিটামিন ডি। প্রতিদিনের খাদ্য তালিকায় ভিটামিন ডি’সমৃদ্ধ খাবার অবশ্যই রাখুন।,অষ্টিওপরোসিস, বিষণ্ণতা, জরায়ু ক্যান্সার, স্তন ক্যান্সার এমনকি ডায়বেটিস এবং মেদ বৃদ্ধি প্রতিরোধে ভিটামিন ডি’র ভূমিকা আছে। অনেকেই আছেন যারা নিজেরাও জানেন না তারা ভিটামিন ডি-এর অভাবে ভুগছেন। কাজেই আপনি যদি নিজের মধ্যে উপরোক্ত লক্ষণগুলো বুঝতে পারেন তাহলে এর মাত্রা জানতে সঙ্গে সঙ্গে শরীর চেকআপ করে নিন।,ভিটামিন ডি-এর উৎস,সূর্যের আলো ভিটামিন ডি-এর অন্যতম উৎস। সূর্যের কড়া আলোতে না গিয়ে হালকা রোদ গায়ে লাগান। ভিটামিন ডি-এর অভাব পূরণের জন্য হালকা রোদে সামান্য ব্যায়ামও করতে পারেন। সকাল ১০টা থেকে বিকাল ৩টা পর্যন্ত রোদ সবচেয়ে ভালো। এই সময় সূর্যের যে আলো আসে, সেটি ভালো। কেবল শীতকাল নয়, সব ঋতুতেই যদি আমরা কিছুক্ষণ রোদে বসি, পাঁচ মিনিট থেকে আধা ঘণ্টা পর্যন্ত সপ্তাহে দুবার, তাহলে উপকৃত হওয়া যায়। ,এছাড়া নিয়মিত ৫টি খাবার খেলেও ভিটামিন ডি দেহে তৈরি হয়। জেনে নিন, সেই ৫টি খাবারের নাম-,* চিজ : ভিটামিন ডি শরীরে তৈরি করতে গেলে চিজ খান। চিজ খেলে শরীরে ক্যালসিয়ামের মাত্রা বাড়ে।,* মাশরুম : খাওয়ার আগে অবশ্যই মাশরুম ভালো করে ধুয়ে রান্না করবেন। অ্যালার্জির প্রবণতা থাকলে চিকিৎসকের পরামর্শ নিন।,* তেলযুক্ত মাছ বা সামুদ্রিক মাছ : মাছের তেলে ভিটামিন ডি থাকে। তাই যথেষ্ট পরিমাণে সামুদ্রিক মাছ খান।,* দুধ খাওয়া জরুরি : মাশরুমের মতো দুধেও প্রচুর পরিমাণে ভিটামিন ডি রয়েছে। তাই শরীরের ভিটামিন ডি-এর যোগান বৃদ্ধি করার জন্য দুধ বা দুগ্ধজাত খাবার খাওয়া জরুরি।,* ডিম : শরীরে ভিটামিন ডি-এর ঘাটতি মেটাতে চাইলে রোজের ডায়েটে একটা করে ডিম থাকা জরুরি। নিউট্রিশনিস্টদের মতে ডিমের ভেতরে প্রোটিন এবং উপকারি কোলেস্টেরলের পাশাপাশি ভিটামিন ডি-ও রয়েছে। তাই শরীরকে কর্মক্ষম রাখতে এবং হাড়ের নানাবিধ রোগ দূর করতে রোজ একটা বা দুটো ডিম খাওয়া উচিত।,"
অধূমপায়ীদের কি ফুসফুসের রোগ হয়?,"ধূমপান যে কারো জন্য ক্ষতিকর। দীর্ঘমেয়াদে ধূমপানে সবচেয়ে বড় ক্ষতি হয় ফুসফুসের। অনেক সময় পরোক্ষ ধূমপায়ীদেরও এই সমস্যা দেখা দেয়।,অধূমপায়ীদের ফুসফুসের রোগ হয় কিনা এ বিষয়ে বিস্তারিত জানিয়েছেন ঢাকা সেন্ট্রাল মেডিকেল কলেজ হাসপাতালের বক্ষব্যাধি বিশেষজ্ঞ ডা. মোহাম্মদ আজিজুর রহমান। ,তামাকের ধোঁয়ায় চার হাজারের বেশি উপাদান থাকে। এগুলোর মধ্যে যেসব কণা রয়েছে তা হল- আলকাতরা, নিকোটিন, বেনজিন ও বেনজোপাইরিন। আর গ্যাসীয় উপাদানগুলো রয়েছে কার্বন মনোক্সাইড, অ্যামোনিয়া, ডাই-মিথাইল নাইট্রোস অ্যামাইন, ফরমালডিহাইড, হাইড্রোজেন সায়ানাইড ও অ্যাক্রোলিন।,তামাকের ধোঁয়ায় অন্তত ৬০ রকমের উপাদান রয়েছে, যেগুলো ক্যান্সার সৃষ্টি করতে পারে। শ্বাসনালির জন্য উত্তেজক যে কত উপাদান রয়েছে তার ইয়ত্তা নেই। ধূমপানরত ব্যক্তির বিড়ি-সিগারেটের ধোঁয়া দ্বিতীয় ব্যক্তি গ্রহণ করলে সেটাকে পরোক্ষ ধূমপান বলা হয়।,এটা দু’ভাবে আসতে পারে, ধূমপানরত ব্যক্তির জ্বলন্ত বিড়ি কিংবা সিগারেটের পাশ থেকে নির্গত ধোঁয়া কিংবা ধূমপায়ী ধোঁয়া গ্রহণের পর নিঃশ্বাসের সঙ্গে পরিত্যক্ত ধোঁয়া। ৩০ মিনিট পরোক্ষ ধূমপান করলে হৃৎপিণ্ডের মধ্য দিয়ে রক্ত চলাচল বন্ধ করার জন্য তা যথেষ্ট। হাঁপানির রোগীর হাঁপানির প্রকোপ বাড়ানোর জন্য পরোক্ষ ধূমপান বিশেষ ভূমিকা পালন করে।,বাড়িতে পরোক্ষ ধূমপানের ফলে হৃদরোগ এবং ফুসফুসের ক্যান্সারের প্রকোপ ২৫ শতাংশ বেড়ে যায়। আর কর্মস্থল এবং পথেঘাটে পরোক্ষ ধূমপানের ফলে হৃদরোগের হার বেড়ে যায় ৫০-৬০ শতাংশ। অধূমপায়ীদের ফুসফুসের ক্যান্সার এবং হৃদরোগের কারণ পরোক্ষ ধূমপান।,ধূমপায়ী মা-বাবার শিশুদের মধ্যে শ্বাসনালির রোগব্যাধির প্রকোপ তুলনামূলকভাবে বেশি। উন্মুক্ত স্থানে ধূমপান নিষিদ্ধ করে বাংলাদেশ একটি ভালো দৃষ্টান্ত স্থাপন করেছে। এখন আমাদের পরোক্ষ ধূমপানের বিরুদ্ধে সচেতন হতে হবে।,ঘরের ভেতর ধূমপান করলে তা ধূমপায়ীর জন্য তো বটেই, সঙ্গে সঙ্গে তা তার পরিবারের অন্যদের, বিশেষত শিশুদের জন্যও ক্ষতিকর।
 ,"
পুরুষের গোপন রোগ ,"নেট আসক্তি ও জীবন যাপনে অনিয়মের কারণে পুরুষের গোপন রোগ বেড়েছে। হতাশাগ্রস্ত ও দুশ্চিন্তা যাদের গ্রাস করেছে তাদের এই সমস্যা প্রকট। ,এ বিষয়ে বিস্তারিত জানিয়েছেন বঙ্গবন্ধু শেখ মুজিব মেডিকেল বিশ্ববিদ্যালয়ের ত্বক, যৌন, সেক্স ও অ্যালার্জি বিশেষজ্ঞ এবং কসমেটিক সার্জন ডা. এ কে এম মাহমুদুল হক খায়ের। ,পুরুষের অক্ষমতা বা দুর্বলতা বর্তমানে প্রকট আকার ধারণ করেছে। এতে উঠতি বয়সের যুবকরা রীতিমতো হতাশ। ফলে অভিভাবকরা বেশ দুশ্চিন্তাগ্রস্ত। এর মধ্যে অন্যতম পুরুষত্বহীনতা। ,প্রকৃত অর্থে এটি পুরুষের যৌনকার্যে অক্ষমতাকেই বোঝায়। মূলত পুরুষত্বহীনতা তিন ধরনের। ,১. ইরেকশন ফেইলিউর অর্থাৎ লিঙ্গের উত্থানে ব্যর্থতা। ,২. পেনিট্রেশন ফেইলিউর অর্থাৎ লিঙ্গে যোনিদ্বার ছেদনে ব্যর্থতা, ,৩. প্রি-ম্যাচুর ইজাকুলেশন অর্থাৎ সহবাসে দ্রুত বীর্য স্খলন বা স্থায়িত্বের অভাব।,এ সমস্যাগুলো হওয়ার কারণ হচ্ছে-বয়সের পার্থক্য, সঙ্গীকে অপছন্দ (দেহ-সৌষ্ঠর, ত্বক ও মুখশ্রী), দুশ্চিন্তা, টেনশন ও অবসাদ, ডায়াবেটিস, যৌনবাহিত রোগ, রক্তে সেক্স-হরমোনের ভারসাম্যহীনতা, যৌন রোগ বা এইডস ভীতি, নারীর ত্রুটিপূর্ণ যৌনাসন ও সেক্স-এডুকেশনের অভাব।,অনেকে হাতুড়ে ডাক্তারের খপ্পরে পড়ে বা স্বেচ্ছায় বিভিন্ন হরমোন ইনজেকশন নেয় বা ভুয়া ওষুধ সেবন করে। এটি মোটেই কাম্য নয়। পুরুষত্বহীনতার অবশ্যই বিশেষজ্ঞ ডাক্তারের পরামর্শ নেওয়া বাঞ্চনীয়। সঠিক চিকিৎসা নিলে এ থেকে পরিত্রাণ মেলে।,"
অস্ত্রোপচারে কি পাইলস পুরোপুরি ভালো হয়? ,"পাইলস রোগটি সর্ব সাধারণের কাছে অর্শ বা অরিশ হিসেবে পরিচিত। এ রোগে মলদ্বার থেকে মাঝে মধ্যে রক্ত যায়। কখনও বেশি কখনও কম। মলত্যাগের সময় অনেকের মলদ্বার ফুলে ওঠে আবার কারও কারও মাংসপিণ্ড ঝুলে পড়ে যা আবার আপনা আপনি ভেতরে ঢুকে যায় অথবা চাপ দিয়ে ঢুকিয়ে দিতে হয়।,প্রশ্ন হচ্ছে এর চিকিৎসা ও প্রতিকার কী? যুগ যুগ ধরে এ জাতীয় রোগীরা প্রতারণার শিকার হয়ে আসছেন। অনেক হাতুড়ে চিকিৎসক আছেন যারা বিনা অপারেশনে চিকিৎসার নামে জনগণকে বিভ্রান্ত করছেন।,তারা অনেকে মলদ্বারে বিশাক্ত কেমিক্যাল ইনজেকশন দিচ্ছেন যাতে মলদ্বারে মারাত্মক ব্যথা হয় এবং মলদ্বারের আশপাশে পচন ধরে এবং এজন্য রোগী অবর্ণনীয় দুঃখ দুর্দশা ভোগ করেন।,পরিণামে কারও কারও মলদ্বার সরু হয় এবং বন্ধ হয়ে যায়। তখন পেটে মলত্যাগের বিকল্প পথ করে দিয়ে ব্যাগ লাগিয়ে দিতে হয়। আবার কোনো কোনো হাতুড়ে চিকিৎসক বিষাক্ত কেমিক্যাল পাউডার দেন যা মলদ্বারে লাগালেও মলদ্বার পচে ঘা হয়ে যায় এবং রোগীর একই পরিণতি হয়।,রোগীরা যখন বিনা অপারেশনের কথা শোনেন তখন এ জাতীয় চিকিৎসার জন্য খুবই প্রলুব্ধ হন। তিনি যখন প্রতারণার শিকার হন তখন আর তার কিছুই করার থাকে না।,অস্ত্রোপচারে পাইলস ভালো হয় কিনা এ বিষয়ে বিস্তারিত জানিয়েছেন বৃহদন্ত্র ও পায়ুপথ সার্জারি বিশেষজ্ঞ অধ্যাপক ডা. একেএম ফজলুল হক। ,ইদানিংকালে আমরা পত্রিকায় দেখতে পাই যে লেজার সার্জারির মাধ্যমে ধনন্তরী পাইলস চিকিৎসা হচ্ছে। বিষয়টি মোটেই সত্য নয়। কারণ, এটি আন্তর্জাতিকভাবে স্বীকৃত যে লেজারের মাধ্যমে পাইলস চিকিৎসায় কোনো অতিরিক্ত সুবিধা নেই।,আমরা বহুবার পত্রিকায় এবং টেলিভিশনে বলেছি যে রিং লাইগেশন এবং লংগো অপারেশনের মাধ্যমে প্রায় ১০০% রোগীর মলদ্বারে কোনো রূপ কাটা ছেঁড়া ছাড়া চিকিৎসা করা সম্ভব।,প্রচলিত অপারেশনে মলদ্বারের তিনটি মাংসপিণ্ড কাটতে হয়। যা আজকাল আমরা শুধু তাদের জন্যই করি যারা রিং লাইগেশনের জন্য উপযুক্ত নয় এবং লংগো অপারেশন এর যন্ত্র কিনতে অক্ষম। লেজার দিয়ে পাইলস অপারেশন প্রচলিত অপারেশনের মতই। পার্থক্য শুধু এতটুকু যে এক্ষেত্রে লেজার বিম দিয়ে কাটা হয় এবং প্রচলিত অপারেশনে সার্জিক্যাল নাইফ দিয়ে কাটা হয়। প্রচলিত অপারেশনের ন্যায় লেজার অপারেশনেও তিনটি ক্ষত স্থান হবে।,লেজার অপারেশনের পর সাধারণত অপারেশনের মতই ব্যথা হয় ঘা শুকাতে ১/২ মাস সময় লাগে। এবং প্রচলিত অপারেশনের মতই একই ধরনের জটিলতা দেখা দিতে পারে। কোনো কোনো বিশেষজ্ঞ লেজার অপারেশনের পর কিছুটা কম ব্যথা হয় বলে দাবি করেছেন।,বেশির ভাগ বিশেষজ্ঞের কাছে এটি তেমন তাৎপর্যপূর্ণ বলে মনে হয়নি। ইংল্যান্ডের অত্যন্ত খ্যাতনামা সার্জন অধ্যাপক ডা. নিকলসের মতে লেজার সার্জারিতে কোনো অতিরিক্ত সুবিধা নেই। বরং এতে অত্যন্ত ব্যয় বহুল যন্ত্র এবং বিশেষ প্রশিক্ষণের দরকার হয়।,এছাড়া নিরাপত্তার জন্য চোখে গগলস পরতে হয়। চিকিৎসা ব্যয়ও বেশি। পাইলস চিকিৎসার জন্য বহু ধরনের পদ্ধতি রয়েছে। যেমন ইনজেকশন, রিংলাইগেশন, ইলেকট্রো-কোয়াগুলেশন, আল্ট্রয়েড, ক্রায়োথেরাপি ইনফ্রারেড ফটোকোয়াগুলেশন, এনাল ডাইলেটেশন, লেজার থেরাপি, প্রচলিত অপারেশন এবং লংগো অপারেশন।,সব ধরনের পদ্ধতির মেরিট এবং ডিমেরিট বিবেচনা করলে এবং বর্তমানে বিশ্বব্যাপী সার্জনদের প্র্যাকটিস বিবেচনা করলে তিনটি পদ্ধতি বেশি প্রচলিত আর তা হচ্ছে রিংলাইগেশন, লংগো অপারেশন ও প্রচলিত অপারেশন।,এতকিছু বিবেচনা করলে এটি নির্দ্বিধায় বলা যায় যে পত্রিকায় লেজার সার্জারির বিজ্ঞাপন একটি অহেতুক, গণবিরোধী এবং চটকদার রোগী ভিড় করানো বিজ্ঞাপন ছাড়া আর কিছুই নয়। কারণ, রিংলাইগেশন ও লংগো অপারেশনে মলদ্বারে কোনরূপ কাটা ছেঁড়া ছাড়াই ৯০-৯৫% রোগীর পাইলস রোগের সমাধান সম্ভব। এবং তা দেশেই আমরা করছি দশ বছর যাবত।,"
যে কারণে শিশুর উচ্চতা কমবেশি হয়,"সব শিশুর উচ্চতা সমান হয় না। কে লম্বা হবে বা কে খর্বকায় হবে সেটি জন্মের পর বলে দেওয়া যায় না। তবে মা-বাবার উচ্চতা মেপে চিকিৎসকরা একটা আন্দাজ করতে পারেন। ষোল-সতেরো বছর পর্যন্ত কারও লম্বা হওয়ার সময়। এরপর পঁচিশ পর্যন্ত সর্বোচ্চ ২/১ সেন্টিমিটার উচ্চতা বাড়তে পারে; এরপর আর বাড়ে না। ,সাবালক হওয়ার পর লম্বা হওয়ার সম্ভাবনা থাকে না বললেই চলে। কোনো শিশু জন্মের সময় ২০ ইঞ্চি লম্বা হলে প্রাপ্ত বয়সে যদি ৬ ফুট (৭২ ইঞ্চি) উচ্চতা হতে হয় তবে তাকে ১৪ বছরে আরও ৫০ ইঞ্চি লম্বা হতে হবে। গড়ে প্রতি বছর ৪ ইঞ্চি করে। বাস্তবে সবসময় একই হারে উচ্চতা বৃদ্ধি পায় না।,জন্মের পরপর কয়েক বছর ও সাবালক হওয়ার সময় দ্রুত উচ্চতা বৃদ্ধি পায়। অভিজ্ঞ মা-বাবারা অনেকেই তা জানেন। মানুষের উচ্চতা কমবেশি হওয়ার কারণ সাধারণত বংশগত।,যে সব কারণে শিশুর উচ্চতায় তারতম্য হয় সেগুলো সম্পর্কে বিস্তারিত জানিয়েছেন ঢাকা মেডিকেল কলেজের হরমোন ও ডায়াবেটিস বিভাগের প্রধান অধ্যাপক ডা. এমএ জলিল আনসারী। ,অনেক রোগ বিশেষ করে হরমোনজনিত রোগে কারও কারও উচ্চতা অস্বাভাবিকরকম কম বা বেশি হয়। পৃথিবীতে জানামতে সবচেয়ে খর্বাকৃতি মানুষের উচ্চতা মাত্র ২১ ইঞ্চি এবং সবচেয়ে লম্বা মানুষের ১০৭ ইঞ্চি প্রায় পাঁচগুণ তফাৎ! আশ্চর্যজনক বটে। কেন এমন হয় তা নিয়ে গবেষণা হয়েছে।,জানা যায়, মস্তিষ্কের অভ্যন্তরে পিটুইটারি নামক হরমোন নিঃসরণকারী গ্রন্থি থেকে গ্রোথ হরমোন নামক এক প্রকার হরমোন কমবেশি হওয়ার কারণেই কেউ অস্বাভাবিকরকম খাটো বা লম্বা হয়ে থাকে। এই হরমোন কেন কমবেশি হয় তা চিকিৎসকরাই নির্ণয় করতে পারেন। গ্রোথ হরমোন ছাড়াও আরও কিছু কারণে শৈশবাবস্থায় কারও উচ্চতা বিঘ্নিত হতে পারে।,এর মধ্যে সুষম খাদ্যের অভাব, থাইরয়েড হরমোনের অভাব, কিডনির রোগ, ভিটামিন ডির অভাব, পরিপাকতন্ত্র ও ফুসফুসের দীর্ঘমেয়াদি অসুখ ইত্যাদি। চিকিৎসকরা এসব নির্ণয় করে চিকিৎসা প্রদান করলে সাধারণত প্রাপ্ত বয়সে স্বাভাবিক উচ্চতা লাভ করা যায়। তবে কম উচ্চতা নিয়ে কেউ ১৪-১৫ বছর পার হলে চিকিৎসা করেও উচ্চতা আর বাড়ানো সম্ভব হয় না।,স্বাস্থ্যগত দিক থেকে যে রোগের জন্য কেউ অস্বাভাবিক খাটো বা লম্বা হয়ে থাকে তার গুরুত্বই বেশি। সামাজিক ক্ষেত্রে অতি লম্বা বা অতি খাটো হওয়া নানাবিধ কারণে বিব্রতকর হওয়ায় উচ্চতার জন্য অনেকেই চিকিৎসকের শরণাপন্ন হয়ে থাকেন।,চিকিৎসাবিজ্ঞানের আলোকে দেখা যায়, দেহের উচ্চতা বাড়ার প্রধান অঙ্গ হাতপায়ের লম্বা অস্থিগুলোর প্রান্তের কাছাকাছি অবস্থিত গ্রোথ প্লেট নামক অপেক্ষাকৃত নরম কার্টিলেজগঠিত অংশ হতেই উচ্চতা বৃদ্ধি পায়। অস্থির এই গ্রোথ প্লেট নামক অংশেই গ্রোথ হরমোনের ক্রিয়ার ফলে অস্থি বৃদ্ধি পায় এবং সঙ্গে সঙ্গে দেহের উচ্চতা বাড়তে থাকে।,মস্তিষ্কে অবস্থিত ক্ষুদ্রাকার পিটুইটারি গ্রন্থির হরমোন যাকে গ্রোথ হরমোন বলা হয় ইহাই মূলত আইজিএফ নামক অপর একটি হরমোনের মাধ্যমে উচ্চতা বৃদ্ধির কাজটি করে থাকে। উচ্চতা বৃদ্ধির এই প্রক্রিয়া ১৪-১৫ বছর বয়সে সাবালক হওয়ার পর আর থাকে না কারণ তখন অস্থির গ্রোথ প্লেট অস্থির সঙ্গে মিলিয়ে যায়।,উচ্চতার সঙ্গে অন্যান্য হরমোনের যোগসূত্র থাকলেও গ্রোথ হরমোনের প্রভাবই সবচেয়ে বেশি। গ্রোথ হরমোন বাইরে থেকে ওষুধের আকারে প্রয়োগ করে উচ্চতা বৃদ্ধি করা যায়, তবে এখানে শর্ত হল যত কম বয়সে প্রয়োগ করা যায় ততই ফল ভালো হয়ে থাকে। দশ বছরের পরে এর প্রয়োগে সুফল পাওয়ার সম্ভাবনা কম।,এ ব্যাপারে অজ্ঞতার কারণে বেশি বয়সে অনেকেই লম্বা হওয়ার জন্য চিকিৎসা করাতে চান যা প্রায় অসম্ভব। বেশি বয়সে কেবলমাত্র শল্যচিকিৎসার (সার্জারি) মাধ্যমেই কিছুটা লম্বা হওয়া সম্ভব।,কোনো শিশুর রক্তে গ্রোথ হরমোন কম থাকলে শিশুটি তার সমবয়স্ক স্বাভাবিক বাচ্চার তুলনায় অনেক কম উচ্চতাপ্রাপ্ত হয়। মা-বাবারা অনেক সময় তা খেয়াল করেন না বা বুঝতে দেরি করেন। শিশুর বৃদ্ধি স্বাভাবিক হচ্ছে কিনা তা গুরুত্বসহকারে লক্ষ্য করা উচিত।,অন্তত প্রতি তিন মাস পরপর শিশুর উচ্চতা মেপে লিখে রাখা প্রয়োজন। কোনো শিশু বিশেষজ্ঞের তত্ত্বাবধানে শিশুর দৈহিক ও মানসিক বৃদ্ধি স্বাভাবিক কিনা তা পরীক্ষা করে নিলে সবচেয়ে ভালো হয়। অতীতে গ্রোথ হরমোন ল্যাবরেটরিতে তৈরি করা যেত না এর মূল্যও অনেক বেশি ছিল তাই এর ব্যবহারও ছিল সীমিত।,আজকাল গ্রোথ হরমোন বাণিজ্যিক ভিত্তিতে তৈরি হয়, মানও ভালো এবং সব দেশেই পাওয়া যায় অথচ সচেতনতার অভাবে এর সুফল থেকে অনেকেই বঞ্চিত হচ্ছেন বলে ধারণা করা যায়। আমাদের দেশের প্রেক্ষাপটে এখনও এর দাম কিছুটা বেশি মনে হতে পারে।,তবে সঠিক সময়ে অর্থাৎ আগেভাগেই বিশেষজ্ঞ চিকিৎসকের পরামর্শানুযায়ী ব্যবহার করা গেলে উচ্চতা নিয়ে ভবিষ্যতে সমস্যা হতে পারে এরূপ অনেক শিশুই পরিণত বয়সে এ সমস্যাকে এড়াতে পারেন। গ্রোথ হরমোন দিয়ে চিকিৎসায় আর্থিক ব্যায় বেশি হওয়া ছাড়াও কিছু শারীরিক সমস্যা কদাচিৎ লক্ষ্য করা যায় তাই চিকিৎসাকালীন কোনো হরমোন বিশেষজ্ঞের তত্ত্বাবধানে থাকা বাঞ্ছনীয়।
 ,"
ক্যানসারের ঝুঁকি কমাতে কী করবেন? ,"মারণব্যাধি ক্যানসারে ভয় কার নেই!এ সম্পর্কে সতর্ক হয়ে নিয়মমাফিক চললে ক্যানসারের ঝুঁকি কমে। বেশ কিছু ঝুঁকিপূর্ণ উপাদান এ রোগের জন্য দায়ী। এসব বিষয়ে সচেতনতা জরুরি।  ,ক্যানসারের ঝুঁকি কমানোর উপায় নিয়ে বিস্তারিত জানিয়েছেন সার্জন ডা. মো. ফারুক হোসেন। ,* লাল মাংসে থাকে ক্যানসারের ঝুঁকি,ক্যানসারের ঝুঁকি কমাতে হলে অবশ্যই লাল মাংস কম খেতে হবে। এ মাংস বেশি খেলে পাকস্থলী এবং কোলন ক্যানসারের আশংকা বেশি। সপ্তাহে ১৮ আউন্সের বেশি লাল মাংস খাওয়া যাবে না। লাল মাংস রক্তের কলস্টেরলের পরিমাণ বৃদ্ধি করে।,* সানস্ক্রিনের ব্যবহার,ক্যানসার থেকে রক্ষা পেতে হলে অবশ্যই সানস্ক্রিন ব্যবহার করুন। সূর্যের ক্ষতিকর রশ্মি সানবার্নের চেয়েও ক্ষতিকর হতে পারে। আল্ট্রাভায়োলেট রেডিয়েশন বা সূর্যের অতিবেগুনি রশ্মি ত্বকে ক্যানসার সৃষ্টি করতে পারে। সূর্যের আলোতে বের হলে সানস্ক্রিন ব্যবহার করুন। ক্রিকেট খেলার সময়ও ক্রিকেটারদের সানস্ক্রিন ব্যবহার করা উচিত। সানস্ক্রিনের মাত্রা হবে এসপিএফ ৩০ থেকে ৪০। সূর্যের আলো থেকে চোখের ক্ষতি হতে পারে। দীর্ঘ সময় ধরে সূর্যের আলোতে থাকলে চোখে ছানি পড়তে পারে।,* অতিরিক্ত চিনিযুক্ত পানীয়,অতিরিক্ত চিনিযুক্ত পানীয় ক্যানসার ঝুঁকির সঙ্গে জড়িত। অতিরিক্ত চিনি গ্রহণের ফলে হৃদরোগ হয় এবং এ থেকে মৃত্যুঝুঁকি দ্বিগুণ বাড়ে। অতিরিক্ত চিনি রক্তচাপ বাড়িয়ে দেয় এবং রক্তে অতিরিক্ত ফ্যাট মিশ্রিত হতে সাহায্য করে। উচ্চ রক্তচাপ এবং রক্তনালিতে অতিরিক্ত ফ্যাটের কারণে হার্ট অ্যাটাক, স্ট্রোক এবং অন্যান্য হৃদরোগ হতে পারে। চিনিযুক্ত পানীয় পান করার ফলে টাইপ-২ ডায়াবেটিস হওয়ার আশংকা বেশি। মিষ্টি সোডা, স্পোর্টস ড্রিংক এমনকি শতভাগ ফলের রসও ক্যানসারের ঝুঁকি বাড়াতে পারে যদি অতিরিক্ত পরিমাণে গ্রহণ করা হয়। বিজ্ঞানীরা চিনিযুক্ত পানীয় এর সঙ্গে কোলন ক্যানসারের কোনো সম্পৃক্ততা খুঁজে পাননি।,* ক্যানসার প্রতিরোধে শাক-সবজি এবং ফল,শাক-সবজি এবং ফল মুখ, গলা, শ্বাসনালি এবং খাদ্যনালির ক্যানসার প্রতিহত করতে পারে। খাবারগুলোর মাঝে কিছু উপাদান রয়েছে যা কোষকে ধ্বংসের হাত থেকে রক্ষা করে। প্রতিদিন আড়াই কাপ ফল এবং সবজি খাওয়া স্বাস্থ্যের জন্য ভালো।,* সাপ্লিমেন্টের ওপর নির্ভরশীলতা,সাপ্লিমেন্টের ওপর নির্ভরশীলতা কমিয়ে আনতে হবে। সবজি, ফল এবং শস্যদানাসমৃদ্ধ খাবার ক্যানসার ঝুঁকি কমাতে সহায়ক। সাপ্লিমেন্ট কখনোই একই ধরনের উপকার দিতে সক্ষম নয়। সাপ্লিমেন্টে পুষ্টির ভারসাম্য থাকে না। সাপ্লিমেন্ট কিছু অবস্থায় সাহায্য করতে পারে কিন্তু ক্যানসার প্রতিরোধে সাহায্য করে না।,* হিউম্যান প্যাপিলোমা ভাইরাস,ক্যানসার থেকে রক্ষা পাওয়ার জন্য হিউম্যান প্যাপিলোমা ভাইরাসের টিকা নিতে হবে। এ ভাইরাস সংক্রমিত হয় সেক্সের মাধ্যমে। ভাইরাসটি আমাদের শরীরে বছরের পর বছর অবস্থান করতে পারে যা আমরা জানতেও পারি না। মহিলাদের সব ধরনের সারভাইক্যাল বা জরায়ু মুখের ক্যানসারের জন্য এ ভাইরাসটি দায়ী। এ ছাড়া পুরুষ ও মহিলা যৌনাঙ্গ, পায়ুপথ, মুখ এবং গলার ক্যানসার সৃষ্টি করতে পারে ভাইরাসটি। মেয়েরা টিকা নিতে পারে ৯ থেকে ২৬ বছর বয়সের মধ্যে। ছেলেরা টিকা নিতে পারে ৯ থেকে ২১ বছর বয়সের মধ্যে। সেক্স করার সময় কনডম ব্যবহার করলে হিউম্যান প্যাপিওলোমা ভাইরাসের সংক্রমণ কমে আসবে।,* ব্যায়ামে কমে ক্যানসারের ঝুঁকি,যারা নিয়মিত ব্যায়াম করে তাদের কোলন, ব্রেস্ট এবং ইউটেরাসের ক্যানসার হওয়ার ঝুঁকি কম থাকে। যখন ব্যায়াম করেন তখন শরীর অতিরিক্ত শক্তি ব্যবহার করে থাকে। খাবার দ্রুত হজম হয়ে থাকে। এর পাশাপাশি কিছু হরমোন তৈরি হতে বাঁধা দিয়ে থাকে যারা ক্যানসার সৃষ্টির সঙ্গে সম্পৃক্ত। নিয়মিত ব্যায়াম ক্যানসার ছাড়াও হার্টের সমস্যা এবং ডায়াবেটিস প্রতিরোধ করে থাকে।,* ধূমপান ত্যাগ করুন,ধূমপানের কারণে ফুসফুসের ক্যানসারসহ বিভিন্ন ধরনের ক্যানসার সৃষ্টি হয়ে থাকে। ধূমপানের কারণে হার্টের রোগ এবং ফুসফুসের রোগ হতে পারে। বর্তমান বিশ্বে হার্টের রোগ নাম্বার ওয়ান কিলার ডিজিজ। আমাদের দেশে আশঙ্কাজনক হারে হার্টের রোগ বৃদ্ধি পাচ্ছে। অ্যালকোহল সেবন অথবা নিয়মিত অ্যালকোহল সেবন করলে শরীরের টিস্যু ধ্বংসপ্রাপ্ত হয়। ধীরে ধীরে লিভার ড্যামেজ হয়ে যায়। এ থেকে লিভার সিরোসিস এবং সবশেষে লিভার ক্যানসার হতে পারে। হেপাটাইটিস ‘বি’ ভাইরাস পজিটিভদের লিভার ক্যানসার হওয়ার আশংকা থাকে। যাদের ক্রনিক লিভারের সমস্যা রয়েছে, একের অধিক সেক্স পার্টনার রয়েছে অথবা ড্রাগ নেওয়ার বা নিডল শেয়ার করে থাকে তাদের হেপাটাইটিস ‘বি’ ভাইরাস হওয়ার আশংকা রয়েছে। হেপাটাইটিস ‘বি’ ভাইরাসের টিকা এই সংক্রমণ প্রতিরোধ করতে পারে। যথাসময়ে বুস্টার ডোজ অবশ্যই নিতে হবে। একটি টিকার মাধ্যমে আপনি লিভার ক্যানসার, সিরোসিস অথবা লিভারের জটিল রোগ থেকে সহজেই রক্ষা পেতে পারেন।,* মুখের অভ্যন্তরে সাদা হলে,এ সংক্রমণ দেখা দিলে অবশ্যই সর্তকতা অবলম্বন করতে হবে। মুখের রোগ লিউকোপ্লাকিয়ার যথাযথ চিকিৎসা গ্রহণ করতে হবে। মুখের আলসারকে সামান্য আলসার ভেবে গ্রহণ করা ঠিক নয়। কখনো কখনো মুখের আলসার মুখের ক্যানসারের পূর্বাবস্থা হিসাবে দেখা দেয়।,"
দইয়ের স্বাদ,"চিকেন টিক্কা মাসালা,যা লাগবে : মুরগির বুকের মাংস ২ পিস, টকদই ১ টেবিল চামচ, লেবু ১ চা চামচ, রসুন কুচি ১/৪ চা চামচ, আদা কুচি ১/৪ চা চামচ, আদা বাটা ১/৪ চা চামচ, পাপরিকা আধা চা চামচ, জিরা গুঁড়া আধা চা চামচ, গরম মসলা ১/৪ চা চামচ, লবণ স্বাদমতো।,যেভাবে করবেন : প্রথমে মাংসে টকদই, লেবু, রসুন কুচি, আদা কুচি, আদা বাটা, লবণ, পাপরিকা, জিরা গুঁড়া, গরম মসলা দিয়ে ভালো করে মেখে মেরিনেট করে নিন। এবার কাঠিতে মেরিনেট করা মাংসের টুকরাগুলো গেঁথে ফ্রাইপ্যানে ভালো করে ভেজে নিন। ভিন্ন একটি পাত্রে উঠিয়ে রাখুন। এবার আর একটি ফ্রাইপ্যানে তেল দিয়ে রসুন কুচি, পেঁয়াজ কিউব দিয়ে ভেজে হলুদ, মরিচ ও ধনিয়া গুঁড়া দিয়ে ভেজে গরম মসলা গুঁড়া ও পানি দিয়ে নেড়ে টমেটোসস, পাপরিকা, ব্রাউন সুগার দিয়ে গ্রেভি করে নিন। গ্রেভি হয়ে গেলে কাঠিতে ভেজে রাখা মাংস খুলে ঢেলে দিয়ে গ্রেভিতে মিশিয়ে নিন। নামানোর আগে ক্রিম এবং খানিকটা টকদই দিয়ে নেড়ে মিশিয়ে নামিয়ে ওপরে টকদই ও ক্রিম ছড়িয়ে পরিবেশন করুন।,লাচ্ছি,যা লাগবে : টকদই ১ কাপ, চিনি ৩ টেবিল চামচ বা আপনার স্বাদমতো, পানি ১/২ কাপ, কুচানো বাদাম ১ চা চামচ (optional), বরফ ২ টুকরা।,যেভাবে করবেন : টকদই, পানি ও চিনি দিয়ে ব্লেন্ড করুন, এখন লাচ্ছি গ্লাসে ঢেলে বরফ, লেবু ও বাদাম দিয়ে পরিবেশন করুন।,দই বড়া,যা লাগবে : ১ কাপ মাষকলাইয়ের ডাল, ২ চা চামচ ভাজা জিরা, ধনিয়া, শুকনামরিচ একত্রে গুঁড়া করা,১/২ চা চামচ গোলমরিচ গুঁড়া, ২ কাপ টকদই, ১/২ কাপ তেঁতুলের চাটনি, ৪ চা চামচ ধনিয়াপাতার চাটনি, ১ চা চামচ ধনিয়াপাতা কুচি, ১/২ চা চামচ বিট লবণ, স্বাদমতো লবণ, পরিমাণমতো তেল।,যেভাবে করবেন : আগের দিন রাতে ডাল ভিজিয়ে রেখে পরের দিন মিহি করে বেটে নিন। এর মধ্যে লবণ, গোলমরিচের গুঁড়া দিয়ে ফেটিয়ে নিন। এ বাটা ডালটা খুব ভালো করে ফেটিয়ে নিয়ে একটা মুখ ঢাকা পাত্রে ঘণ্টা দুয়েক রেখে দিন।,টকদই-এর মধ্যে বিট লবণ ও ভাজা গুঁড়া মসলা দিয়ে মিক্সিতে ভালো করে ফেটিয়ে নিন।,এবার গরম ডুবো তেলে বাটা ডাল থেকে একটি একটি করে বড়া ভেজে তুলুন। হালকা করে ভাজতে হবে। ভেজে তুলে নিয়ে পানিতে কিছুক্ষণ ডুবিয়ে রাখুন। তারপর পানি থেকে বড়াগুলো তুলে নিয়ে অন্য একটা পাত্রে সাজিয়ে রাখুন। ওর ওপর ফেটানো দই ছড়িয়ে দিন। দেখবেন যেন বড়াগুলো ডুবে যায়। এবার এর ওপর তেঁতুলের চাটনি, ধনিয়াপাতার চাটনি, ধনিয়াপাতা ছড়িয়ে পরিবেশন করুন মজাদার দই বড়া।,তন্দুরি প্রন সালাদ,যা লাগবে : চিংড়ি ১ কাপ, টকদই ১ চা চামচ, লেবুর রস ১ চা চামচ, কালো গোলমরিচ ১/৪ চা চামচ, ব্রাউন সুগার ১/৪ চা চামচ, আদা বাটা ১/৪ চা চামচ, রসুন বাটা ১/৪ চা চামচ, ডিমের সাদা অংশ ১ টেবিল চামচ, কর্নফ্লাওয়ার ১ চা চামচ, পাপরিকা ১/৪ চা চামচ, তন্দুরি মসলা ১/৪ চা চামচ, চিলিসস ১ টেবিল চামচ, ধনিয়াপাতা ১ টেবিল চামচ, কাঁচামরিচ ১ চা চামচ, টকদই ১ টেবিল চামচ, সরিষার তেল ১ টেবিল চামচ, চিলি ফ্লেক্স ১ টেবিল চামচ, লবণ স্বাদমতো।,যেভাবে করবেন : চিংড়ি মাছের সঙ্গে টকদই, লবণ, লেবুর রস, কালো গোলমরিচ, ব্রাউন সুগার, আদা বাটা, রসুন বাটা, ডিমের সাদা অংশ, কর্নফ্লাওয়ার, পাপরিকা, তন্দুরি মসলা দিয়ে ভালো করে মেখে মেরিনেট করে নিন। এবার প্যানে তেল গরম করে মেরিনেট করা চিংড়ি ভেজে লাল করে নিন। এবার ভাজা চিংড়িগুলো কেটে নিয়ে একটি বাটিতে ঢেলে কেটে রাখা মিক্সড সবজিগুলো দিয়ে একটু টস করে তার মধ্যে লবণ, কাঁচামরিচ, ধনিয়াপাতা, টকদই, সরিষার তেল, গোলমরিচ গুঁড়া, লেবু, চিলি ফ্লেক্স, চিলিসস দিয়ে মাখিয়ে নিন। মাখানো হয়ে গেলে উঠিয়ে পরিবেশন করুন তন্দুরি প্রন সালাদ।,ফলের সালাদ,যা লাগবে : আপেল, আনারস, পেঁপে কিউব করে কাটা ১ কাপ, শসা, টোমেটো কিউব করে কাটা ১ কাপ, তরমুজ কিউব করে কাটা ১ কাপ, সবুজ, লাল আঙুর, চেরি ১ কাপ, কালো ও সবুজ অলিভ অল্প কিছু, লেবুর রস ২/৩ চা চামচ, লবণ পরিমাণমতো, চাটমসলা ১/২ চা চামচ, চিনি এক চিমটি, বিট লবণ সামান্য, পানি ঝরানো টকদই ১ টেবিল চামচ, কাঁচামরিচ কুচি ১ চা চামচ।,যেভাবে করবেন : ফল কেটে লেবুর রস মিশিয়ে ১০ মিনিট রাখুন। বাকি সব উপকরণ মিশিয়ে নিন ভালো করে। এবার ভালো করে ফলে এটি মেখে নিন। এবার ফ্রিজে রাখুন ১০ মিনিট। তারপর ঠান্ডা ঠান্ডা পরিবেশন করুন।,দই ফুসকা,যা লাগবে : ফুসকার জন্য-সুজি ১ কাপ, ময়দা ১/২ কাপ, বেকিং সোডা ১/২ চা চামচ, তালমাখনা ১ ও ১/২ চা চামচ, লবণ ১/৪ চা চামচ, কুসুম গরম পানি ১/২ কাপ, ডুবো তেলে ভাজার জন্য। পুরের জন্য-আলু ৩ টি মাঝারি আকারের, কাঁচামরিচ কুচি ৫ টি, পেঁয়াজ কুচি ১ টি, ধনিয়াপাতা কুচি ২ টেবিল চামচ, লবণ ১/২ চা চামচ। তেঁতুলের সসের জন্য-তেঁতুল ৫০ গ্রাম, ভাজা জিরার গুঁড়া ৩/৪ চা চামচ, ভাজা শুকনামরিচ গুঁড়া ১/৪ চা চামচ, লবণ ১ চা চামচ, বিট লবণ ১/৪ চা চামচ, চিনি ২ চা চামচ।,দই-এর মিশ্রণ-টকদই ১ কাপ, টালা শুকনামরিচ গুঁড়া ১/২ চা চামচ, টালা ভাজা জিরা গুঁড়া ১/২ চা চামচ, লবণস্বাদ মতো। সাজানোর জন্য-বেদানা/আনার দানা পরিমাণ মতো, ধনিয়াপাতা কুচি পরিমান মতো,যেভাবে করবেন : একটি বাটিতে সুজি, ময়দা, লবণ, বেকিং সোডা ও তালমাখনা নিয়ে ভালো করে মিশিয়ে নিন। তারপর কুসুম গরম পানি দিয়ে মাখিয়ে শক্ত ডো তৈরি করুন। মাখানো হলে আধা ঘণ্টা ঢেকে রেখে দিন। আলু ভালো করে সিদ্ধ করে ছিলে আধা ভাঙা করে নিন। তাতে কাঁচামরিচ, লবণ, পেঁয়াজ, ধনিয়াপাতা কুচি দিয়ে মিশিয়ে রাখুন। তেঁতুল ১ কাপ পানিতে আধা ঘণ্টা মতো ভিজিয়ে রেখে তেঁতুলের কাথ বের করে নিন। তারপর তাতে সসের সব উপকরণ দিয়ে ভালোভাবে বিট করুন। এবার মেখে রাখা ডো থেকে ৬টা বল বানিয়ে এক একটি বল থেকে রুটি বেলে গোল কিছু নিয়ে ছোট ছোট আকারে কেটে নিন। এভাবে সব গুলি রুটি থেকে ছোট রুটি কেটে নিন। গরম তেলে ফুসকাগুলো একটা একটা করে দিয়ে বাদামি করে ভেজে তুলুন। সব ভাজা হয়ে গেলে ঠান্ডা করে ফুসকার মাঝখানে ছিদ্র করে তাতে আলুর মেখে রাখা পুর দিয়ে টকদইয়ের মিশ্রণ তেঁতুলের সস ও আনার দানা ছড়িয়ে দিয়ে পরিবেশন করুন দারুন মজার দই ফুসকা।,পাপড়ি চাট,যা লাগবে : খামির জন্য-সুজি ১ কাপ, ময়দা ১/২ কাপ, বেকিং সোডা ১/২ চা চামচ, লবণ ১/৪ চা চামচ, কুসুম গরম পানি ১/২ কাপ, তেল খামি মাখার জন্য ও ডুবো তেলে ভাজার জন্য।,ডাবলির মিশ্রণ-সেদ্ধ ডাবলি ১/২ কাপ (লবণ দিয়ে), আলু ৩টি মাঝারি আকারের, চাটমসলা ১ চা চামচ, টালা শুকনামরিচ গুঁড়া ১/২ চা চামচ, টালা জিরা গুঁড়া ১/২ চা চামচ, টালা ধনিয়া গুঁড়া ১/২ চা চামচ, কাঁচামরিচ কুচি ৫টি, পেঁয়াজ কুচি ১টি, ধনিয়াপাতা কুচি ২ টেবিল চামচ, লবণ ১/২ চা চামচ, তেঁতুলের সসের জন্য-তেঁতুল ৫০ গ্রাম, ভাজা জিরা গুঁড়া ৩/৪ চা চামচ, ভাজা শুকনামরিচ গুঁড়া ১/৪ চা চামচ, লবণ ১ চা চামচ, বিট লবণ ১/৪ চা চামচ, চিনি ২ চা চামচ। দই-এর মিশ্রণ-টক দই ১ কাপ, টালা শুকনামরিচ গুঁড়া ১/২ চা চামচ, টালা ভাজা জিরা গুঁড়া ১/২ চা চামচ, লবণ স্বাদমতো। সাজানোর জন্য-বেদানা/আনার দানা পরিমাণমতো, ধনিয়াপাতা কুচি পরিমাণমতো, ঝুরিভাজা পরিমাণমতো, চানাচুর পরিমাণমতো, শসা-টমেটো কুচি পরিমাণমতো (ইচ্ছা)।,যেভাবে করবেন : একটি বাটিতে সুজি, ময়দা, লবণ, বেকিং সোডা ও তেল নিয়ে ভালো করে মিশিয়ে নিন। তারপর কুসুম গরম পানি দিয়ে মাখিয়ে শক্ত ডো তৈরি করুন। মাখানো হলে আধা ঘণ্টা ঢেকে রেখে দিন। আলু ভালো করে সিদ্ধ করে ছিলে আধা ভাঙা করে নিন। তাতে লবণ দিয়ে সেদ্ধ ডাবলি, চাটমসলা, কাঁচামরিচ, লবণ, পেঁয়াজ, টালা শুকনামরিচ গুঁড়া, টালা ধনিয়া-জিরা গুঁড়া, ধনিয়াপাতা কুচি দিয়ে মিশিয়ে রাখুন। তেঁতুল ১ কাপ পানিতে আধা ঘণ্টার মতো ভিজিয়ে রেখে তেঁতুলের কাথ বের করে নিন। তারপর তাতে সসের সব উপকরণ দিয়ে ভালোভাবে বিট করুন। এবার মেখে রাখা ডো থেকে ৬টি বল বানিয়ে এক একটি বল থেকে রুটি বেলে নিয়ে এর থেকে নিমকির আকারে কেটে নিন। গরম তেলে নিমকিগুলো বাদামি করে ভেজে তুলুন। সব ভাজা হয়ে গেলে ঠান্ডা করে এর সঙ্গে ডাবলি-আলুর মেখে রাখা পুর দিয়ে তেঁতুলের সস, দইয়ের মিশ্রণ, ধনিয়াপাতা কুচি, শসা-টমেটো কুচি, ঝুড়ি-চানাচুর ভাজা ও আনার দানা ছড়িয়ে দিয়ে পরিবেশন করুন দারুণ মজার পাপড়ি চাট।, ,"
শরতের বাহারি ফুল,"বর্ষার বারিধারা পেরিয়ে এসেছে স্নিগ্ধ শরৎ। সাদা মেঘের ভেলা ভেসে বেড়াচ্ছে আকাশের নীলে। রাতে চাঁদের উজ্জ্বল আলোয় আলোকিত হয়ে উঠছে পৃথিবী। প্রকৃতি সেজেছে বাহারি ফুলের সাজে। নদীর দুধারজুড়ে শুভ্র কাশের বন। এছাড়া আরও কিছু ফুলের পরিচিতি দেওয়া হল।,শাপলা,এ সময়ে পুকুর, ডোবা, হাওড়, বিল সব জায়গায় ফুটেছে শাপলা ফুল। শাপলা বীরুৎ জাতীয় জলজ উদ্ভিদ। এ উদ্ভিদের বৈজ্ঞানিক নাম Nymphaea nouchali, এটি Nymphaeaceae পরিবারের উদ্ভিদ। শাপলার কন্দ বা মূল পানির নিচে মাটিতে থাকে। পাতা বড়, গোলাকার, বোঁটা লম্বা। ফুল বড়, রং সাদা। শাপলার পরিণত ফলকে ঢ্যাপ বা ভেট বলে। ঢাকার বলধা গার্ডেনে দেখা যায় দুর্লভ হলুদ শাপলাও।,পদ্ম,পদ্ম ভাসমান জলজ উদ্ভিদ। এ উদ্ভিদের বৈজ্ঞানিক নাম Nelumbo nucifera, এটি Nymphaeaceae পরিবারের উদ্ভিদ। সারা বছর পানি থাকে এমন জায়গায় পদ্ম ভালো জন্মে। তবে খাল-বিল, হাওড়, বাঁওড়ে এ উদ্ভিদ জন্মে। বর্ষাকালে ফুল ফোটে। ফুলের রং লাল, গোলাপি, সাদা ও সুগন্ধিযুক্ত। দুর্গাপূজার প্রিয় ফুল পদ্ম। ফুল ও ফলের ভেষজগুণ আছে। তিন ধরনের পদ্ম ফুল রয়েছে। যেমন-শ্বেতপদ্ম, লালপদ্ম, নীলপদ্ম।,ভাদ্রা,ভাদ্রা দ্রুতবর্ধনশীল চিরসবুজ গুল্মজাতীয় উদ্ভিদ। ভাদ্রার বৈজ্ঞানিক নাম- Gmelina hystrix, এটি Verbenaceae পরিবারের উদ্ভিদ। এর অন্যান্য নাম- Parrot’s Beak, Hedgehog। এটি ভারতীয় প্রজাতি। বাংলাদেশের বাগানে কমই দেখা যায়। আদিনিবাস পূর্ব এবং দক্ষিণ এশিয়া। এটি কাঁটাযুক্ত কাষ্ঠল লতা। ঝোপজাতীয় ভাদ্রা ফুলের গাছ বাগান বিলাসের মতোই অনেকটা লতানো আর কাঁটাযুক্ত। গাছ থেকে ঝুলন্ত পুষ্পমঞ্জুরিতে হলুদ রঙের ফুল ফোটে থাকে।,শিউলি,শরতের রাতে ফুটে শিউলি ফুল। ঝরে যায় ভোরবেলায়। শেষ রাতে শিউলির সুবাস ছড়িয়ে পড়ে বহুদূর। এ উদ্ভিদের বৈজ্ঞানিক নাম Nyctanthes arbortristis, এটি Oleaceae পরিবারের উদ্ভিদ। ফুল ছোট, রং সাদা। দেখতে কিছুটা জুঁই ফুলের মতো; বাসন্তী রঙের বোঁটা ফুলের মাঝখানে দেখা যায়। শরতের সকালে হালকা শিশির ভেজা সবুজ ঘাসের ওপর শুভ্র শিউলি ফুল ছড়িয়ে পড়ে। শরৎ মানেই যেন শিউলির শুভ্রতা। একে ডাকা হয় শেফালি নামেও।,কাশফুল,নীল আকাশে সাদা মেঘের ভেলা আর কাশফুল দেখলেই আমরা সবাই বুঝি শরৎ এসেছে। কারণ, কাশফুল শরতের আগমনের প্রতীক। এ উদ্ভিদের বৈজ্ঞানিক নাম Saccharum spontaneum, এটি Poaceae পরিবারের উদ্ভিদ। বাতাসে দোলে মোহনীয় ভঙ্গিমায়। কাশ তৃণ বা ঘাসজাতীয় গাছ। শরৎকালে কাশের সাদা ও রুপালি ফুল ফোটে। শরতের হালকা বাতাসে সাদা কাশফুলের দুলতে থাকার দৃশ্য মনোরম।,"
