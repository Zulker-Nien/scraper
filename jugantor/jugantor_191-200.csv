Blog Titles,Blog Content
করোনার চিকিৎসায় টিকাই শেষ ভরসা: বিশ্ব স্বাস্থ্য সংস্থা,"করোনাভাইরাস মোকাবেলায় টিকাই শেষ ভরসা বলে জানিয়েছেন বিশ্ব স্বাস্থ্য সংস্থা (ডব্লিউএইচও)।,সংস্থাটি বলছে, রোগটি সোয়াইন ফ্লুর চেয়ে ১০ গুণ শক্তিশালী। এই ভাইরাস অতিদ্রুত ছড়ালেও এর শক্তিক্ষয় হয় খুব ধীরে। ,সংস্থার প্রধান টেড্রস অ্যাডানম গেব্রিয়েসাস জানায়, প্রতিষেধক তথা টিকা ছাড়া নভেল করোনাভাইরাসকে পুরোপুরি রোখা যাবে না,কিন্তু কোথায় সেই প্রতিষেধক? আমেরিকা সম্ভাব্য প্রতিষেধক তৈরি করে সবে মানুষের ওপরে পরীক্ষা শুরু করেছে। দীর্ঘ পরীক্ষার পর্ব সফল হলে একে বাজারে আনতে দেড় বছর সময় লাগবে। ,সোমবার ডব্লিউএইচওর প্রধান বলেন, ‘প্রতি মুহূর্তে আমরা এই ভাইরাস সম্পর্কে নতুন কিছু শিখছি।’,চীনে করোনা সংক্রমণ ছড়ানোর পর বিশ্বকে ঠিকমতো সজাগ করতে তারা ব্যর্থ হয়েছে। মার্কিন প্রেসিডেন্ট ডোনাল্ড ট্রাম্প তো ক্ষিপ্ত হয়ে হুকে অর্থসাহায্য বন্ধেরও হুমকি দিয়েছেন। ,তবু এই সংস্থার প্রধান টেড্রস বলেন, আমেরিকা অর্থসাহায্য বন্ধ করবে না বলেই তার আশা। গত বছরও হুর বাজেটের ১৫ শতাংশ জুগিয়েছিল আমেরিকা।,তথ্যসূত্র: আনন্দবাজার পত্রিকা, ,"
যে কারণে করোনার সংক্রমণ সবার দেহে সমান প্রভাব ফেলে না,"সারাবিশ্বে প্রতিনিয়ত করোনাভাইরাসে সংক্রমিত হচ্ছেন হাজারও মানুষ। তবে এই ভাইরাস সবার দেহে সমান প্রভাব ফেলে না বলে জানিয়েছেন বিশেষজ্ঞ চিকিৎসকরা। ,যদিও আগে থেকেই চিকিৎসকরা বলে আসছেন, যাদের অন্য কোনো রোগ রয়েছে, তাদের এই ভাইরাসে মৃত্যুঝুঁকি বেশি। কিন্তু পরে দেখা গেছে, এমন মানুষ এই ভাইরাসে সংকটাপন্ন অবস্থায় পড়েছেন যাদের আগে থেকে কোনো স্বাস্থ্য সমস্যা ছিল না।,আবার যাদের দেহে করোনার সংক্রমণের কোনো লক্ষণই দেখা যায়নি, তাদের অনেকেরই শরীরে করোনা পাওয়া গেছে। ,অনেকের ক্ষেত্রে করোনাভাইরাস সংক্রমণের প্রতিক্রিয়া হয় মৃদু থেকে মাঝারি। আর প্রতি পাঁচজনের মধ্যে একজনের বেলায় দেখা দেয় গুরুতর অসুস্থতা এবং আক্রান্তদের আধা থেকে এক-শতাংশের মৃত্যু হয়ে থাকে।,এখন প্রশ্ন হলো– এর কারণ কী? কোথায় লুকানো আছে এর রহস্য?,এই রহস্য খুঁজে বের করতে লাখো মানুষের ডিএনএর ভাণ্ডার ব্যবহার করছেন বিজ্ঞানীরা। এর নাম ইউকে বায়োব্যাংক। যাতে ৫ লাখ স্বেচ্ছাসেবকের রক্ত, থুতু ও প্রস্রাবের নমুনা এবং স্বাস্থ্য সম্পর্কিত এক দশকব্যাপী সময়ের তথ্য সংরক্ষিত আছে। এতে এখন যোগ হচ্ছে কোভিড-১৯ সংক্রান্ত উপাত্ত।,এসব তথ্য আগে ক্যান্সার, স্ট্রোক বা স্মৃতিভ্রংশ সম্পর্কে জানার জন্য ব্যবহৃত হয়েছে। এবার তাতে যোগ হচ্ছে করোনাভাইরাস পজিটিভ টেস্ট সম্পর্কিত তথ্য এবং হাসপাতাল ও স্থানীয় ডাক্তারের দেয়া উপাত্ত।,এই তথ্যভাণ্ডারে ঢুকতে পারেন পৃথিবীর নানা দেশের ১৫ হাজারেরও বেশি বিজ্ঞানী।,এ প্রকল্পের প্রধান তদন্তকারী অধ্যাপক রোরি কলিনস বলছেন, ‘আমরা হয়তো খুব দ্রুত কিছু অত্যন্ত গুরুত্বপূর্ণ আবিষ্কার করে ফেলতে পারি’। 
তিনি বলেন, ‘এটি হতে পারে গবেষকদের জন্য এক স্বর্ণখনি।’,অধ্যাপক কলিনস বলছেন, করোনা সংক্রমিতদের মধ্যে পার্থক্যগুলো কী? তা জানার জন্য ইউকে বায়োব্যাংকের উপাত্ত পরীক্ষা করছি। তাদের জিনগত গঠনে কী পার্থক্য আছে? এ পার্থক্যের সঙ্গে কি তাদের রোগ প্রতিরোধী বা ইমিউনিটি ক্ষমতার সম্পর্ক আছে? তাদের পূর্ববর্তী স্বাস্থ্যগত অবস্থার মধ্যে কী কোনো ভিন্নতা আছে?,গবেষকরা একেকজনের পুরো জিনোমটাই তন্ন তন্ন করে পরীক্ষা করবেন– দেখবেন ডিএনএর মধ্যে কোথায় কোথায় অতিক্ষুদ্র সব পার্থক্য আছে।
বিশেষ করে তারা পরীক্ষা করে দেখবেন, এসিই-টু নামে একটি জিনকে. যা এক ধরনের রিসেপটর তৈরিতে সহায়তা করে। যার মাধ্যমে করোনাভাইরাস শ্বাসতন্ত্রে ঢুকে সেখানকার কোষগুলোকে সংক্রমিত করতে পারে।,যুক্তরাষ্ট্রের নিউইয়র্কের রকেফেলার বিশ্ববিদ্যালয়ের অধ্যাপক জঁ-লরেন্ট কাসানোভার নেতৃত্বে আরেকটি দল্ও এমন এক গবেষণা করছে।,অধ্যাপক কাসানোভা বলছেন, অতীত গবেষণায় দেখা গেছে– ‘কিছু লোকের ক্ষেত্রে যাদের ইমিউনিটির জন্মগত কোনো ত্রুটি আছে, তাদের ফ্ল বা হারপিসের মতো কিছু রোগ হলে তা গুরুতর চেহারা নিতে পারে। এমন হতে পারে যে এই জন্মগত ত্রুটি দশকের পর দশক দেহে সুপ্ত থাকতে পারে। যতদিন পর্যন্ত না তিনি ওই বিশেষ মাইক্রোবে সংক্রমিত হন, ততদিন এটি কেউ জানতেই পারে না।’,তিনি বলেন, ‘আমাদের কর্মসূচিতে এটিই দেখা হবে যে কোভিডের ক্ষেত্রে এমন কিছু ঘটে কিনা।’,তথ্যসূত্র: বিবিসি বাংলা,"
করোনার চিকিৎসায় যক্ষ্মার টিকা কতটা কার্যকর,"করোনাভাইরাসের স্বীকৃত চিকিৎসা পদ্ধতি আবিষ্কারের ঘোষণা বিশ্ব স্বাস্থ্য সংস্থার পক্ষ থেকে এখনও দেয়া হয়নি। আক্রান্ত ব্যক্তিদের নিয়ে নানা পরীক্ষা-নিরীক্ষা হচ্ছে। ,ম্যালেরিয়া-যক্ষ্মার টিকার নমুনা ব্যবহার করা হচ্ছে করোনা চিকিৎসায়। যক্ষ্মার টিকা অর্থাৎ বিসিজি টিকা করোনাভাইরাস দমিয়ে রাখতে কিছুটা হলেও কার্যকর বলে দাবি করেছেন নিউইয়র্ক ইনস্টিটিউট অব টেকনোলজির বায়োমেডিকেল সায়েন্সের গবেষকরা। ,এই গবেষণার নেতৃত্বে রয়েছেন সহকারী অধ্যাপক গঞ্জালু ওটাজু। তার দাবি, যারা যক্ষ্মার টিকা নিয়েছেন, তারা করোনায় আক্রান্ত হলে শ্বাসনালি ও ফুসফুস তুলনামূলকভাবে কম ক্ষতিগ্রস্ত হয়। আর যেসব দেশে বিসিজির টিকা দেয়া হয় না, সেখানে রোগ মারাত্মক আকার নেয় ও মৃত্যুহারও তুলনামূলকভাবে অনেক বেশি।,ইতালি, আমেরিকা, ইংল্যান্ড ও নেদারল্যান্ডস করোনাভাইরাসের সংক্রমণ এবং মৃত্যুর হার অনেক বেশি। তবে ভারত, নেপাল, শ্রীলংকা, কম্বোডিয়া, থাইল্যান্ড, ভিয়েতনাম ও জাপানে জানুয়ারি মাসে রোগের প্রকোপ শুরু হলেও এখনও খুব বেশি প্রভাব বিস্তার করতে পারেনি। 
বিজ্ঞানীদের দাবি, বিসিজি টিকা দেয়া থাকলে শ্বাসনালি ও ফুসফুস কিছুটা বাড়তি সুরক্ষা পায়।,বিশ্ব স্বাস্থ্য সংস্থার (ডব্লিউএইচও) ডিরেক্টর জেনারেল মেডিকেল জার্নাল পাব মেডকে জানিয়েছেন, এখনও পর্যন্ত এই ভাইরাসের গতিপ্রকৃতি দেখে অনুমান করা হচ্ছে, যক্ষ্মার জীবাণু ছাড়াও অন্যান্য শ্বাসনালির সংক্রমণকে কিছুটা প্রতিরোধ করতে পারে। ,তিনি আরও বলেন, যদিও করোনাভাইরাস ঘন ঘন চরিত্র বদল করতে পারে। কিন্তু এখনও পর্যন্ত দেখা যাচ্ছে, যেসব দেশে বিসিজি টিকা দেয়া বাধ্যতামূলক, সেসব দেশে এর আক্রমণের হার কম। 
 ,সম্প্রতি ‘জনস হপকিন্স ব্লুমবার্গ স্কুল অব পাবলিক হেলথ এক্সপার্ট কমিটি’র পক্ষ থেকে জানানো হয়েছে, তারা গবেষণা করে জানার চেষ্টা করছেন যে, বিসিজি টিকা নেয়া হলে ইনেট ইমিউনিটি অর্থাৎ  শরীরের নিজস্ব রোগ প্রতিরোধ ব্যবস্থা আদৌ বাড়ে কিনা। ইতিমধ্যে অস্ট্রেলিয়ায় ৪ হাজার স্বাস্থ্যকর্মীকে বিসিজির টিকা দেয়া হয়েছে।,বিসিজি নেয়া দেশ হিসেবে সত্যিই কি আমাদের দেশে  করোনাভাইরাস সেভাবে ছড়িয়ে পড়তে পারবে না? ইন্ডিয়ান অ্যাকাডেমি অব পেডিয়াট্রিক্সে’-এর সদস্য শিশু রোগ বিশেষজ্ঞ পল্লব চট্টোপাধ্যায় বলেন, এই ভাইরাসের চরিত্র সম্পর্কে এখনও অনেক কিছু জানা যায়নি। এখনও পর্যন্ত এই ভাইরাসের সংক্রমণ বয়স্কদের ক্ষেত্রে মারাত্মক। বিশেষ করে যারা আগে থেকেই অন্য কোনো রোগে ভুগছেন। ,তিনি বলেন, সামান্য অসুখ-বিসুখের জন্য টেলিফোনে চিকিৎসকের পরামর্শ নিন। একই সঙ্গে সাবান দিয়ে হাত ধোয়া, মুখে-নাকে হাত না দেয়ার মতো অভ্যাস গড়ে তুলুন। ,তথ্যসূত্র: আনন্দবাজার পত্রিকা,"
করোনা প্রতিরোধে নয়া এই পদ্ধতি কতটা কার্যকর?,"করোনাভাইরাস প্রতিরোধে ইতিমধ্যে চীন, ইংল্যান্ড এমনকি যুক্তরাষ্ট্রেও ‘ব্লাড ট্রান্সফিউশন’ পদ্ধতির প্রয়োগ চলছে। এটি অনেকাংশেই সাফল্য এনে দিয়েছে বলে দাবি চিকিৎসকদের। ,বিংশ শতাব্দীর গোড়ার দিকে যখন স্প্যানিশ ফ্লু হয়, তখন থেকে মহামারীর সময়ে রক্ত ট্রান্সফিউশনের পদ্ধতি প্রচলিত। ভারতেও স্প্যানিস ফ্লু থেকে শুরু করে টিটেনাস এমনকি বিড়াল-কুকুরে মারাত্মকভাবে কামড়ালেও এভাবে চিকিৎসা করা হয়ে থাকে। ,কী এই পদ্ধতি?
 ,কোনো রোগে কেউ আক্রান্ত হয়ে সুস্থ হয়ে উঠলে তার শরীরে সেই রোগের সঙ্গে যুদ্ধ করার জন্য প্রয়োজনীয় অ্যান্টিবডি তৈরি হয়ে যায়। তাই ভাইরাসে সংক্রমিত হওয়ার পর সেরে ওঠা কোনো ব্যক্তির রক্তের প্লাজমা প্রথমে সংগ্রহ করা হয়। সেই প্লাজমা থেকে নানা প্রক্রিয়ায় সেরাম আলাদা করা হয়। ওই সেরামেই অ্যান্টিবডি থাকে।,তা থেকে নানা রকম ভ্যাকসিন তৈরি করা হয়। সেই ভ্যাকসিন দেয়া হয় অসুস্থ মানুষের শরীরে। তখন সেই বাইরে থেকে প্রবেশ করানো অ্যান্টিবডির সাহায্যে আক্রান্ত লড়তে পারেন ভাইরাসের সঙ্গে। এ পদ্ধতিতেই করোনা আক্রান্তদের সারিয়ে তোলার পথে নামতে চাইছেন বিশেষজ্ঞরা। ,
ভারতের বিখ্যাত জনস্বাস্থ্য বিশেষজ্ঞ সুবর্ণ গোস্বামীর মতে, শরীরে যখন কোনো ভাইরাস আক্রান্ত করে, তখন রক্তের প্লাজমায় কিছু অ্যান্টিবডি তৈরি হয়। ওই অ্যান্টিবডিগুলোই ‘ফরেন বডি’ বা ভাইরাসটির সঙ্গে লড়তে সাহায্য করে। ,
তিনি বলেন, স্প্যানিশ ফ্লু থেকে শুরু করে টিটেনাস এমনকি মারাত্মকভাবে বিড়াল-কুকুরে কামড়ালেও এভাবে চিকিৎসা করা হতো। তবে করোনার বেলায় এখনও এ দেশে এই পদ্ধতি অবলম্বন করা হয়নি। হলে ফল ভালো হবে বলেই আশা করা যাচ্ছে।,
বিশেষজ্ঞদের মতে, কোভিড-১৯ থেকে সেরে ওঠার পর রক্ত দিলে কোনো সমস্যা হয় না।  ,এক ইউনিট রক্ত গড়ে ৫২৫ মিলি থেকে ২০০-২৫০ মিলি প্লাজমা পাওয়া যায়। একজন করোনাভাইরাস থেকে সেরে ওঠা মানুষের এক ইউনিট রক্ত থেকে দুই ইউনিট প্লাজমা পাওয়া যায়। এক ইউনিট প্লাজমায় সেরে উঠতে পারেন ২ জন করোনা আক্রান্ত রোগী।  ,তথ্যসূত্র: আনন্দবাজার পত্রিকা,"
করোনায় জরুরি সেবা পেতে যেসব নম্বরে ফোন করবেন,"মহামারী করোনাভাইরাসে নাকাল দেশবাসী। রোজ শয়ে শয়ে মানুষ আক্রান্ত হচ্ছেন। মৃত্যুর মিছিল দীর্ঘ হচ্ছে। এমতাবস্থায় সবার মধ্যে করোনাভীতি কাজ করছে। ,সর্দি-কাশি ও জ্বরে চিকিৎসকের পরামর্শটা এ মুহূর্তে জরুরি। এ কারণে জরুরি সাহায্য পেতে ফোন করতে পারেন নিচের নম্বরগুলোতে- ,জাতীয় রোগতত্ত্ব, রোগনিয়ন্ত্রণ ও গবেষণা ইনস্টিটিউটের (আইইডিসিআর) নম্বর: ১০৬৫৫ ও ০১৯৪৪৩৩৩২২২
ই–মেইল: iedcrcovid19@gmail.com,করোনাবিষয়ক তথ্য পেতে এবং সম্ভাব্য আক্রান্ত ব্যক্তি সম্পর্কে তথ্য দিতে ওয়েবসাইট: corona.gov.bd,স্বাস্থ্য অধিদফতরের হটলাইন নম্বর ১৬২৬৩,স্বাস্থ্য বাতায়নের হটলাইন নম্বর ৩৩৩,সশস্ত্র বাহিনীর সঙ্গে যোগাযোগের নম্বর: ০১৭৬৯০৪৫৭৩৯,মিথ্যা বা গুজব প্রচারের বিষয়টি নজরে এলে
৯৯৯ অথবা ৯৫১২২৬৪, ৯৫১৪৯৮৮,দাফন কার্যক্রমে সহায়তা পেতে,স্বাস্থ্য মন্ত্রণালয়ের দায়িত্বপ্রাপ্ত দুই যুগ্ম সচিবের
মুঠোফোন নম্বর: ০১৭১২০৮০৯৮৩ ও ০১৫৫২২০৪২০৮,করোনা পরিস্থিতিতে সহায়তার জন্য,নারী ও শিশু নির্যাতন প্রতিরোধে ন্যাশনাল হেল্পলাইন সেন্টারে ফোন বা এসএমএস করা যাবে, প্রতি দিন এবং যে কোনো সময়। টোল ফ্রি নম্বর: ১০৯,মনঃসামাজিক সহায়তা সেল,বাংলাদেশ রেড ক্রিসেন্ট সোসাইটি মানসিক স্বাস্থ্যসেবা নিশ্চিত করতে মনঃসামাজিক সহায়তা সেল চালু করেছে। ,রোববার থেকে বৃহস্পতিবার পর্যন্ত সকাল ৯টা থেকে বিকাল ৫টার মধ্যে ফোনকলের মাধ্যমে সেবা মিলবে।
ফোন:  ০১৮১১৪৫৮৫৪১ও০১৮১১৪৫৮৫৪২,মুঠোফোনে দন্ত রোগের চিকিৎসা,মুখ ও দাঁতের চিকিৎসা পেতে বাংলাদেশ ডেন্টাল সোসাইটির সদস্যদের মুঠোফোনে যোগাযোগ করে চিকিৎসা নেয়া যাবে।,নম্বর: ০১৭১১১৩৬৩৬২, ০১৭৪১৪৯০১৩৪, ০১৭১১৫৪০০৪৫, ০১৭১১৯৩৭৫৯০, ০১৭১১৮০০০৪৯, ০১৭১২৪৮৬৫৪৮ ০১৭১৫০৭৫৭৪০, ০১৭১৭২১১১০৫, ০১৮১৭৫৪১০০৫ ও ০১৮১৭০৯৪৩৩১,জরুরি ত্রাণ পেতে,ঢাকা জেলা প্রশাসনের হটলাইন: ০২৪৭১১০৮৯১, ০১৯৮৭৮৫২০০৮,ঢাকা দক্ষিণ সিটি কর্পোরেশন: ০১৭০৯৯০০৭০৩, ০১৭০৯৯০০৭০৪,ঢাকা উত্তর সিটি কর্পোরেশনের পরামর্শ সেবা,পাঁচটি অঞ্চলে করোনাভাইরাসসংক্রান্ত চিকিৎসা তথ্য ও পরামর্শ সেবা চালু।,মগবাজার: ৯৩৫৫২৭৭, মোহাম্মদপুর: ০১৩১১-৯৪৬৪৩২, মাজার রোড, মিরপুর: ০১৩০১-৫৯৬৮৩৯,,বর্ধিত পল্লবী, মিরপুর: ০১৭৭০-৭২২১৯৪ এবং উত্তরা: ০১৩১৪-৭৬৬৫৪৫,"
করোনায় ভিডিওকলে চিকিৎসা দিতে এলো ‘হ্যালো ডক’,"দেশে প্রথমবারের মতো যাত্রা শুরু করেছে ভার্চুয়াল হাসপাতাল ‘হ্যালো ডক’। রোগীরা ঘরে বসেই ভিডিও কনফারেন্সের মাধ্যমে ডাক্তারের সঙ্গে কথা বলে সেবা গ্রহণ করতে পারবেন। করোনা রোগের ক্রান্তিলগ্নে এই সেবাটি সম্পূর্ণ বিনামূল্যে দেয়া হবে।,করোনাভাইরাসের দ্রুত সংক্রমণের কারণে সাধারণ মানুষ স্বাস্থ্যসেবা পাওয়ার ক্ষেত্রে প্রচুর বাঁধার সম্মুখীন হচ্ছেন। তাদের জন্য এই হাসপাতাল চালু হওয়ার খবর সত্যিই সুসংবাদ। ,মঙ্গলবার অনলাইন অনুষ্ঠানের মাধ্যমে হ্যালো ডকের উদ্বোধন করা হয়েছে। উদ্বোধন করেন তথ্য ও যোগাযোগপ্রযুক্তি প্রতিমন্ত্রী জুনায়েদ আহমেদ পলক। 
যেখানে বলা হয়েছে, প্ল্যাটফর্মটিতে অভিজ্ঞ ডাক্তাররা অনলাইন ভিডিও কনফারেন্সের মাধ্যমে বিভিন্ন ধরনের স্বাস্থ্যসেবা প্রদান করবেন।,উদ্যোক্তারা বলছেন, ভিডিও কনফারেন্সের মাধ্যমে ডাক্তারদের ৮০ শতাংশ সেবাই ঘরে বসে অনলাইন ভিডিও কনফারেন্সের মাধ্যমে প্রদান করা সম্ভব। এ ছাড়া এই প্ল্যাটফর্মের মাধ্যমে ঘরে অবস্থান করে রক্ত পরীক্ষা সেবা ও জরুরি অ্যাম্বুলেন্স সেবা গ্রহণ করা যাবে।,দেশের প্রথম লাইফস্টাইল অ্যাপ ‘কথা’-এর সঙ্গে মিলে এই ভার্চুয়াল হাসপাতালটি তৈরি করেছে আমার ল্যাব এবং অ্যারগো ভেনচারস লিমিটেড নামে অপর দুটি কোম্পানি।,প্রাথমিকভাবে আমার ল্যাবের ফেসবুক পেজ এবং কথা অ্যাপ থেকে হ্যালো ডকের সেবা নেয়া যাবে।,সেবা গ্রহণ অত্যন্ত সহজ ও সেবা গ্রহণ করার জন্য নতুন কোনো অ্যাপ বা সফটওয়্যার ডাউনলোড করতে হবে না। একজন রোগী ফেসবুক ম্যাসেঞ্জারের স্মার্ট চ্যাট বটের মাধ্যমে সেবাটি গ্রহণ করতে পারবেন।,"
করোনা প্রতিরোধে নতুন প্রযুক্তি ব্যবহার করছে ইসরাইল,"করোনাভাইরাসের সংক্রমণ রোধে বিশ্বব্যাপী লকডাউন ও পারস্পরিক দূরত্ব বজায় রাখাসহ বিশেষ প্রযুক্তির ব্যবহার করা হচ্ছে।  ,করোনা প্রতিরোধে নতুন একটি প্রযুক্তির ব্যবহার করছে ইসরাইল। প্রশ্ন হলো- কেমন সেই প্রযুক্তি? এ নিয়ে বিশেষ প্রতিবেদন প্রকাশ করেছে আনন্দবাজার পত্রিকা।,প্রতিবেদনে উল্লেখ করা হয়, মার্চ মাসের প্রথম সপ্তাহ থেকে ইসরায়েলের স্বাস্থ্য মন্ত্রণালয় তাদের ওয়েবসাইটে করোনা সংক্রমিত ব্যক্তিদের বর্তমান অবস্থা এবং গত ১৪ দিনে তাদের ভৌগোলিক অবস্থান ও গতিবিধি সংক্রান্ত,তথ্য প্রচার করতে থাকে। যাতে মানুষ সচেতন হয় এবং সংক্রমণের হার কমানো সম্ভব হয়।,১৪ মার্চ ইসরায়েল সরকার ‘ট্র্যাক ভাইরাস’ নামে একটি অ্যাপের কথা ঘোষণা দিয়েছে। যেখানে সংক্রমিত ব্যক্তিদের অবস্থান দেখানো হবে।
এই অ্যাপ যে কোনও ইসরায়েলি তার মোবাইল ফোনে রাখতে পারেন। অ্যাপটি ‘ইনস্টল’ করার সঙ্গে সঙ্গে ফোন ব্যবহারকারীর গতিবিধির ওপর নজর রাখা হবে। এই ব্যক্তি যদি নিজের অজান্তে কোনও সংক্রমিত ব্যক্তির
আশপাশে আসেন তা হলে তখনই তাকে সতর্ক বার্তা এবং কোয়রান্টিনে যাওয়ার নির্দেশ দেওয়া হবে।,এ ধরনের প্রযুক্তির সাহায্যেই বিভিন্ন দেশ আততায়ীদের ফোন ট্র্যাক করে ও তাদের শ্রীঘরে পাঠায়। এই প্রযুক্তির সাহায্যে এখানে সংক্রমিত ব্যক্তিদের ট্র্যাক করে তাদের সংক্রমণ ধরা পড়ার আগের দু’সপ্তাহ ধরে তারা যেসব মানুষের সংস্পর্শে এসেছিল তাদের খোঁজে বের করে কোয়ারেন্টিনে যাওয়ার নির্দেশ দেয়া হচ্ছে।,করোনার সংক্রমণের এ পরিস্থিতি মোকাবিলার জন্য এই প্রযুক্তি যথেষ্ট কাজে দিয়েছে। ১৭ মার্চ থেকে এই প্রযুক্তি ব্যবহার করা হচ্ছে এবং এর সাহায্যে এক দিনে ৪০০ জনকে কোয়রান্টিন করা হয়েছে।,"
কোয়ারেন্টিনে ওজন ঠিক রাখতে কী খাবেন?,"লকডাউনে ঘরে সময় কাটাচ্ছেন। এ সময় সুস্থ থাকতে নিজে ও পরিবারের খাবারের প্রতি যত্নশীল হতে হবে।  
এমন কিছু খাবার বাছাই করতে হবে, যা খেলে সুস্থ থাকবেন ও ওজন বাড়বে না।,আজকাল কম কার্বহাইপ্রোটিন অথবা কম ক্যালোরিযুক্ত খাবারের একাধিক বিকল্প রয়েছে।,তবে সেসব খাবারের কতটা আপনি খাবেন বা ডায়েটে রাখবেন বুঝবেন কী করে?,ভারতের পুষ্টিবিদ রুজুতা দিয়েকর এ বিষয়ে বলেন, কতটা খাওয়া উচিত তা সবসময় বুঝে ওঠা যায় না। অনেকে মনে করেন বাড়িতে বসে থাকার কারণে কম খেতে হবে।  ,কী খাবার খাবেন?,শরীর ঠিক রাখতে কার্বস, ফ্যাট, প্রোটিনের দিকে বাড়তি নজর দেয়া বন্ধ করুন। মৌসুমি ফল, সবজি, দানাশস্য থাকুক ডায়েটে।,কীভাবে খাবেন?,১. পঞ্চইন্দ্রীয় সজাগ রেখে খান।,২. কাগজ, টিভি, মোবাইল, বই, ল্যাপটপ বন্ধ করে খান।,৩. মাটিতে বসে খাওয়া অভ্যাস করুন। অন্তত দিনে একবার ডাইনিং টেবিলে না বসে মাটিতে পা মুড়ে বসে খান।,কতটা খাবেন বুঝতে জানুন টিপস,১. কল্পনায় দেখুন, কতটা খেতে পারেন।,২. এবার তার অর্ধেকটা প্লেটে নিন।,৩. যা নিয়েছেন তা খুব ধীরে ধীরে চিবিয়ে খান।,৪. পেট না ভরলে ফের প্রথম ধাপে ফিরে যান।,৫. আস্তে খেলে অল্প খাবারেই পেট ভরে। দ্রুত খেলে বেশি খাওয়া হয়ে যায়। তাই সময় নিয়ে খান। পেট ভরে যাবে।,সতর্কতা,তবে এসব তথ্য অনুসরণের আগে চিকিৎসক বা বিশেষজ্ঞের পরামর্শ নিন।,তথ্যসূত্র: এনডিটিভি,"
ফল-সবজি যেভাবে ভাইরাসমুক্ত করবেন,"সারা বিশ্বে চলছে করোনাভাইরাসের সংক্রমণ। সংক্রমণ রোধে লাকডাউন থেকে শুরু করে চলছে সামাজিক দূরত্ব বজায় রাখার চেষ্টা। তবে এর মধ্যে বাজারে তো যেতেই হয়। ,বাজার থেকে ফল-সবজি কিনে বাসায় নিয়ে আনছেন। এসব জিনিস থেকেও করোনাভাইরাস ছড়ানোর শংকা রয়েছে। 
আসুন জেনে নিই ফল-সবজি যেভাবে পরিষ্কার করবেন-,আগে নিজের হাত ধুয়ে নিন,শাক-সবজি ধোয়ার আগে অবশ্যই হাত সাবান দিয়ে ভালোভাবে ২০ সেকেন্ড পরিষ্কার করে নিন। এরপর ফল ও সবজি ধুয়ে নিন। ,পানির নিচে রেখে ধুতে হবে,বাজার থেকে কেনা সমস্ত ফল এবং শাকসবজি পানিতে ডুবিয়ে হাত দিয়ে ঘষে পরিষ্কার করে নিন। 
 ,সাবান ব্যবহার করবেন না
 ,সাবান বা ডিটারজেন্ট নয়, শুধু পানি দিয়ে বাজার থেকে আনা জিনিসগুলো ধুয়ে নিন। কোথাও, কোনও পচা বা দাগ ধরে অংশ দেখলে সঙ্গে সঙ্গে সেটি কেটে বাদ দিয়ে দিন।,ব্রাশ বা স্পঞ্জ ব্যবহার চলবে
 ,আলু বা গাজরের ময়লা পরিষ্কার করতে ব্রাশ বা স্পঞ্জ ব্যবহার করতে পারেন। ,পাতাযুক্ত সবজি,পাতাযুক্ত সবজি এক বাটির ঠাণ্ডা পানিতে রাখতে হবে। বাড়তি পাতার সরিয়ে কাগজের তোয়ালে দিয়ে মুছে রাখলে ভালো থাকে।
এছাড়া তরমুজের টুকরো প্লাস্টিকের ব্যাগে ভরে ফ্রিজে রাখলে ভালো থাকে। অথবা বরফের ওপরেও রাখতে পারেন। 
বিশ্ব স্বাস্থ্য সংস্থার দেয়া নির্দেশনা অনুযায়ী, কাঁচা এবং রান্না করা খাবার আলাদা রাখুন। বিশেষ করে কাঁচা মাংস এবং তাজা পণ্য। এছাড়াও, সুস্থ থাকতে প্রতিদিন কম করে ৪০০ গ্রাম ফল এবং শাক-সবজি খেতে হবে।,তথ্যসূত্র: এনডিটিভি, ,"
৬০ লাখ নার্সের সংকট বিশ্বে: ডব্লিউএইচও,"করোনা সংকটকালে সারাবিশ্বে প্রয়োজনের তুলনায় ৫০ লাখ ৯০ হাজারেরও বেশিসংখ্যক নার্স কম আছেন বলে জানিয়েছে বিশ্ব স্বাস্থ্য সংস্থা (ডব্লিউএইচও)।,সম্প্রতি বিশ্ব স্বাস্থ্য সংস্থার প্রকাশিত এক প্রতিবেদনে এ তথ্য জানানো হয়েছে।,নার্সের সবচেয়ে বেশি সংকট রয়েছে- আফ্রিকা, দক্ষিণ-পূর্ব এশিয়া ও দক্ষিণ আমেরিকার দরিদ্র দেশগুলোতে৷ ডব্লিউএইচও এই সংকট সমাধানের পরামর্শও দিয়েছে৷,ডব্লিউএইচওর ব্যবস্থাপনা পরিচালক ড. টেড্রস অ্যাডহানম গেব্রেইয়েসুস বলেন, ‘স্বাস্থ্য ব্যবস্থার মেরুদণ্ড হলেন নার্স৷ করোনার এই মহামারীতে অনেক নার্স সামনে থেকে লড়াই করে যাচ্ছেন৷’,তিনি বলেন, ‘এ সময়ে তাদের ভূমিকা যে কতখানি অমূল্য, এই প্রতিবেদন সে কথাই আবার মনে করিয়ে দিল৷ একই সঙ্গে এটা সতর্ক বার্তাও৷ তাই বিশ্বকে সুস্থ রাখতে নার্সদের প্রয়োজনে যথাযথ সমর্থন নিশ্চিত করতে হবে।’,২০১৩ থেকে ২০১৮ সাল পর্যন্ত বিশ্বজুড়ে নার্সদের সংখ্যা বেড়ে প্রায় ৪৭ লাখ হয়েছে৷ তাদের ৮০ শতাংশের বেশি কাজ করেন ওই সব দেশে যেখানে বিশ্বের অর্ধেক মানুষের বাস৷,আগামী ১০ বছরের মধ্যে প্রতি ছয়জনে একজন নার্স অবসর নেবেন৷,বিশ্বের ৯০ শতাংশ নার্স নারী এবং তাদের হাতেগোনা কয়েকজন মাত্র হাসপাতালে জ্যেষ্ঠ পদে আছেন৷ ফলে নীতিনির্ধারণী পর্যায়ে তাদের সুযোগ-সুবিধা তুলে ধরার কেউ নেই৷,ডব্লিউএইচওর প্রতিবেদনে বলা হয়, জাতীয় বা আন্তর্জাতিক পর্যায়ে নার্সরা যখন নেতৃত্ব দেয়ার সুযোগ পাবেন এবং যখন সরকার ব্যবস্থায় একজন প্রধান নার্সিং কর্মকর্তা থাকবেন, তখন তাদের অবস্থার উন্নতি হবে৷,সংকট মোকাবেলা করে কীভাবে নার্সদের অবস্থার উন্নতি করা যায়, তার একটি দিকনির্দেশনা দিয়েছে ডব্লিউএইচও৷ এই খাতে ‘জরুরি বিনিয়োগের’ আহ্বান জানিয়েছে সংস্থাটি।,সূত্র: ডয়েচে ভেলে।,"
"যেসব খাবারে ব্রণের সমস্যা বেড়ে যায়, কী করবেন?","ব্রণমুক্ত সুন্দর ত্বক কার না পছন্দ। দূষণের কারণে ত্বকের সতেজতা ধরে রাখা কঠিন হয়ে পড়ছে। তবে খাদ্যাভ্যাসে সচেতন হলে এই সমস্যা থেকে অনেকটাই মুক্তি মেলে।,দুগ্ধজাতীয় খাবার, মসলাদার ও তৈলাক্ত খাদ্য ব্রণের কারণ হতে পারে। এমনকি কফি বেশি খেলেও ব্রণ হতে পারে। ,এমনটিই জানিয়েছেন ভারতের বিখ্যাত নিউট্রিশনিস্ট ডা. শিল্পা অরোরা। তার মতে, কফি বেশি খেলে ব্রণ হওয়ার সম্ভাবনা আরও বেড়ে যায়। যদিও হরমোনের ভারসাম্য বজায় না থাকাটাই এর মূল কারণ। তাই প্রক্রিয়াজাত খাবার কম খেতে হবে। এ ছাড়া খাবারে চিনির পরিমাণ কম রাখতে হবে। ব্রণের দূর করার জন্য শাকসবজি বেশি খাওয়াটা জরুরি। ,তিনি বলেন, ব্রণ কমানোর জন্য কফি কম খেতে হবে। কফি এমন রাসায়নিক থাকে, যা আমাদের স্ট্রেস হরমোন কে উদ্দীপিত করে এবং তা আমাদের ক্যালোরি গ্রহণ করার হার বাড়িয়ে তোলে, যা ব্রণ হওয়ার সম্ভাবনাকে বাড়িয়ে তোলে। ,আরেক পুষ্টিবিদ রুপালি দত্তের মতে, পানি পান করা ত্বকের জন্য জরুরি। তবে বেশি কফি এবং কম খাবার খেলে অ্যাসিডের পরিমাণ শরীরে বেড়ে যায়। ফলে ডিহাইড্রেশন হয় এবং শরীরে বেশ কিছু জরুরি ভিটামিন ও খনিজ বেরিয়ে যায়। ফলে ব্রণ হতে পারে এবং শরীর স্ফীত হয়ে যেতে পারে।,প্রয়োজন অনুযায়ী পানি পান করুন ও এসব খাবার এড়িয়ে চলুন। বেশি সমস্যা হলে চিকিৎসকের পরামর্শ নিন।  ,তথ্যসূত্র: এনডিটিভি, ,"
ত্বকের লাবণ্য ধরে রাখতে ব্যবহার করুন কমলার ফেসপ্যাক,"গরমে ত্বকের বাড়তি যত্ন নিতে হয়। কারণ বসন্তের এই সময়ে ত্বকে বিভিন্ন ধরনের রোগবালাই দেখা দিয়ে থাকে। এ সময় ত্বক শুষ্ক, আর্দ্রতাহীন ও খসখসে হয়ে যায়। এ ছাড়া ক্রমাগত ঘামের জন্য তৈলাক্ত ত্বকে পিম্পলস বেড়ে যায়।,ত্বকে ব্যবহার করতে পারেন কমলালেবু। কারণ এর মধ্যে অতিরিক্ত তেল শুষে নেয়ার ক্ষমতা। গরমে ত্বকের লাবণ্য ধরে রাখতে ব্যবহার করতে পারেন কমলার ফেসপ্যাক।,আসুন জেনে নিই কমলালেবু দিয়ে তৈরি দুই ফেসপ্যাক সম্পর্কে-,কমলালেবু ও নিমের ফেসপ্যাক
 , 
,উপকরণ,,৩ টেবিল চামচ কমলালেবুর রস, ২ টেবিল চামচ দুধ, ৩ টেবিল-চামচ নিমপাতা বাটা।,প্রণালি
 ,একটি পাত্র নিয়ে তার মধ্যে নিমপাতা বাটা ও দুধ ভালোভাবে মিশিয়ে নিন। এবার তার মধ্যে কমলালেবুর রস মেশান। মিশ্রণটি ঘন থকথকে হলে মুখে মেখে কুড়ি মিনিট রেখে ঠাণ্ডা জলে ধুয়ে ফেলুন।,কমলালেবু ও বেসনের ফেসপ্যাক,উপকরণ
 ,২ টেবিল চামচ বেসন, ৩ টেবিল চামচ গোলাপজল, ৩ টেবিল চামচ কমলা লেবুর রস।,প্রণালি,কমলালেবুর রসের সঙ্গে বেসনের গুঁড়ো ভালোভাবে মিশিয়ে তার মধ্যে পরিমাণমতো গোলাপজল মেশান। মুখে মেখে কুড়ি মিনিট রাখার পর দেখবেন পুরো মিশ্রণটি শুকিয়ে গেছে। তখন হালকা হাতে ঠাণ্ডা জলে ধুয়ে নিন বা নরম কাপড় ভিজিয়ে মুছে ফেলতে পারেন। এক সপ্তাহে তিনবার এই প্যাক ব্যবহার করুন।,তথ্যসূত্র: এনডিটিভি,"
মৃতদেহে কতক্ষণ জীবিত থাকতে পারে করোনাভাইরাস?,"করোনাভাইরাসে আক্রান্ত ব্যক্তির মৃত্যুর পর তার দেহে কি করোনাভাইরাস বেঁচে থাকতে পারে? এই প্রশ্ন মানুষের মুখে মুখে। ,মহামারী এ ভাইরাস যেহেতু অতিদ্রুত সংক্রমিত হয়, তাই লাশ দাফন নিয়ে সাধারণ মানুষের মধ্যে আতঙ্ক ছড়িয়ে পড়েছে। 
গবেষকরা বলছেন, করোনাভাইরাসের জীবনাসক্তি অন্যান্য ভাইরাসের তুলনায় অনেক বেশি। ,বিশ্ব স্বাস্থ্য সংস্থার (ডাব্লিওএইচও) হয়ে কাজ করা একদল চিকিৎসক ও গবেষক জানিয়েছে, করোনায় আক্রান্ত হয়ে মারা যাওয়া ব্যক্তির দেহ পরীক্ষা করে দেখা গেছে, মৃতের শরীরেও প্রায় ৬ ঘণ্টা জীবিত থাকে এ ভাইরাস।  ,এ সময়ের মধ্যে কেউ দেহের কাছাকাছি এলে সংক্রমণের আশঙ্কা রয়েছে। তাই করোনায় মৃত ব্যক্তির দেহ সৎকারের ক্ষেত্রেও একাধিক সতর্কতা নেয়া হয়েছে।,তথ্যসূত্র: জিনিউজ, ,"
স্বাস্থ্যকর খাদ্যাভাসে মাখন ঘি ও তেলের অনুপাত কী হওয়া উচিত?,"তেল, ঘি ও মাখন আলাদা আলাদা পুষ্টিগুণ সমৃদ্ধ খাবার। গরম ধোঁয়া ওঠা ভাতে ঘি মাখিয়ে খাওয়ার স্বাদই অন্যরকম। ,সকালের নাস্তায় রুটিতে সঙ্গে মাখনও খেয়ে থাকি আমরা। আর তেল ছাড়া তো রান্নার কথা ভাবাই যায় না। 
স্বাস্থ্যকর খাদ্যাভ্যাস গড়তে মাখন, ঘি ও তেল ব্যবহারের অনুপাত হওয়া উচিত ২:২:১।  রোজ দুই টেবিল চামচ পরিমাণ মাখন ও ঘি ব্যবহার করেন, তবে তেল ব্যবহার করতে হবে এক টেবিল-চামচ।,এখন প্রশ্ন হলো– এগুলোর মধ্যে কোনটি বেশি স্বাস্থ্যকর?,স্বাস্থ্যবিষয়ক একটি ওয়েবসাইটে প্রকাশিত প্রতিবেদন অনুযায়ী এ বিষয়ে বিস্তারিত জানানো হলো-,মাখন,‘মিল্ক প্রোটিন’ ও ‘বাটার ফ্যাট’ হিসেবে মূলত ‘স্যাচুরেটেড ফ্যাট’ ব্যবহার করে তৈরি হয় মাখন। মাখনের ২০ শতাংশ পানি থাকে,যা রান্নার সময় বাষ্প হয়ে যায়। তেলে থাকা ‘পলি-আনস্যাচুরেটেড ফ্যাট’য়ের সঙ্গে তুলনা করলে এই চর্বিগুলো হৃদযন্ত্র ও সার্বিক বিবেচনায় স্বাস্থ্যের জন্য ভালো।,দুই থেকে তিন কাপ দুধের সর বা মালাই দিয়ে মাখন তৈরি করা যায়। মালাই সংগ্রহ করতে আট থেকে নয় দিন সময় লাগতে পারে। 
মালাই সংগ্রহ হয়ে গেলে তাতে আধাকাপ পানি ও আধাকাপ দুধ মিশিয়ে উচ্চ তাপমাত্রায় গরম করতে হবে পুরো মিশ্রণটিতে শক্তভাব আসা পর্যন্ত। এবার শক্ত অংশটুকু পানি থেকে আলাদা করে ঠাণ্ডা করে নিলে তৈরি হয়ে যাবে মাখন।,ঘি
 ,মাখন উচ্চতাপে ফোটালে এবং দুধের অবশিষ্টাংশ সরিয়ে নিলে তৈরি হয় ঘি। দুধের অবশিষ্ট অংশ সরিয়ে নিলে চর্বি কমে যায়। 
স্বাস্থ্যকর চর্বিযুক্ত ঘি কর্মশক্তি জোগাতে অত্যন্ত কার্যকর। ঘিয়ে থাকা ‘বিউটেরিক অ্যাসিড’ রোগ প্রতিরোধ ক্ষমতা জোরদার করে।,তেল,‘পলি-আনস্যাচুরেটেড ফ্যাট’য়ে ভরপুর থাকে তেল, যা শরীরে প্রদাহ সৃষ্টি করে। তাই সামান্য পরিমাণে গ্রহণ করাই শ্রেয়। তবে ‘অলিভ অয়েল’ বা জলপাইয়ের তেল তুলনামূলক স্বাস্থ্যকর। তবে রান্নায় ঘি কিংবা মাখন ব্যবহার করতে পারেন।,"
করোনাভাইরাসের সংক্রমণ ঠেকাতে ৭ বিষয়ে সতর্ক থাকুন,"মানুষ থেকে মানুষের দেহে করোনাভাইরাস কিভাবে ছড়ায় সে বিষয়ে এখনো পুরোপুরি নিশ্চিত হতে পারেননি বিশেষজ্ঞরা। তবে সাধারণ কিছু সাবধানতা অবলম্বনের পরামর্শ দিচ্ছেন তারা।,এসব সতর্কতা অবলম্বন করলে করোনাভাইরাসে সংক্রমিত হওয়ার সম্ভাবনা অনেক কমে যায় বলে মনে করছেন বিশেষজ্ঞরা। ,আসুন জেনে নিই বিশেষজ্ঞদের দেয়া ৭ পরামর্শ-,কর্মক্ষেত্র
 ,যদিও এখন অনেকে বাসায় থেকে অফিসের কাজ করছেন। তবে যারা অফিসে কাজের সময় একই ডেস্ক এবং কম্পিউটার ব্যবহার করলেও ভাইরাস সংক্রমণের ঝুঁকি থাকে।,বিশেষজ্ঞরা বলছেন, হাঁচি-কাশি থেকে করোনাভাইরাস ছড়ায়। যেকোনো জায়গায় করোনাভাইরাস কয়েক ঘন্টা এমনকি কয়েকদিন পর্যন্ত সক্রিয় থাকতে পারে। তাই অফিসের ডেস্কে বসার আগে কম্পিউটার, কি-বোর্ড এবং মাউস পরিষ্কার করে নিন।,জনসমাগমস্থল,যেসব জায়গায় মানুষ বেশি জড়ো হয় সেসব স্থান এড়িয়ে চলুন। যেমন খেলাধুলার স্থান থেকে শুরু করে ধর্মীয় স্থানও। যদিও ইতিমধ্যে বাংলাদেশে মসজিদে জামাতে নামাজ আদায়ে নিষেধ করা হয়েছে। ,ব্যাংক ও আর্থিক প্রতিষ্ঠান
 ,বাংলাদেশে বিভিন্ন ব্যাংক এবং আর্থিক প্রতিষ্ঠানে যখন গ্রাহকরা যায় তখন অনেকেই একটি কলম ব্যবহার করেন। করোনাভাইরাসে আক্রান্ত কোন ব্যক্তি যদি সে কলম ব্যবহার করে তাহলে পরবর্তী ব্যবহারকারীদেরও করোনা সংক্রমণের ঝুঁকি থাকে।,এটিএম বুথ 
 ,টাকা উত্তোলনের জন্য যে এটিএম বুথ ব্যবহার করা হয়, সেখান থেকেও সংক্রমণ হতে পারে। কারণ এটিএম বুথের বাটন অনেকে ব্যবহার করে।,লিফট,ভাইরাস সংক্রমণের ক্ষেত্রে আরেকটি জায়গা হতে পারে বাড়ি কিংবা অফিসের লিফট। লিফট ব্যবহারের সময় নির্ধারিত ফ্লোরে যাবার জন্য লিফটের বাটন অনেকে ব্যবহার করছেন। বিভিন্ন অফিস ভবনে প্রতিদিন শত-শত মানুষ লিফট ব্যবহার করছেন। এদের মধ্যে কেউ যদি করোনাভাইরাসে আক্রান্ত রোগী থাকেন এবং সে লিফটের বাটনে অন্যদের আঙ্গুল গেলেও সংক্রমণের সম্ভাবনা থাকে।,টাকা-পয়সা,বিশেষজ্ঞরা ব্যাংক নোট এড়িয়ে স্পর্শবিহীন মাধ্যম বা প্রযুক্তি ব্যবহার করে কেনাকাটা বা লেনদেন করার পরামর্শ দিয়েছেন।ব্যাংক নোট বা টাকায় নানা ধরণের জীবাণুর উপস্থিতি শনাক্ত করার ঘটনা নতুন নয়।,এমনকি ব্যাংক নোটের মাধ্যমে সংক্রামক নানা রোগ ছড়িয়ে পড়ার কথাও বলেন বিশেষজ্ঞরা।,শুভেচ্ছা বিনিময়
 ,করমর্দন এবং কোলাকুলির মাধ্যমেও করোনাভাইরাস ছড়াতে পারে। তাই কোলাকুলি এবং করমর্দন এড়িয়ে চলুন।,বিশেষজ্ঞরা বলছেন সবকিছুর মূল কথা হচ্ছে নিজেকে পরিচ্ছন্ন রাখা।হাত না ধুয়ে নিজের মুখমণ্ডল স্পর্শ করবেন না। এটি হলে ভাইরাস সংক্রমণের ঝুঁকি থাকে। সংক্রমণ ঠেকানোর জন্য নিয়মিত সাবান পানি দিয়ে ভালোভাবে হাত পরিষ্কার করা খুবই গুরুত্বপূর্ণ বলে উল্লেখ করছেন বিশেষজ্ঞরা।,তথ্যসূত্র বিবিসি বাংলা, ,"
নোটিফিকেশনে কোয়াইট মোড আনল ফেসবুক,"ফেসবুক নোটিফিকেশনের বিরক্তিকর শব্দের কারণে কাজের মনোযোগ নষ্ট হয়। তাই কোয়াইট মোড চালু করেছে ফেসবুক কর্তৃপক্ষ। 
নতুন এই ফিচারের মাধ্যমে নির্দিষ্ট সময়ের জন্য নোটিফিকেশন বন্ধ রাখা যাবে।,প্রযুক্তিবিষয়ক সংবাদমাধ্যম টেক ক্রাঞ্চ একটি প্রতিবেদনের এ তথ্য জানিয়েছে। ,প্রতিবেদনে জানানো হয়, প্রাণঘাতী করোনা সংক্রমণের এই সময় মানুষের জীবনযাপনে অনেক পরিবর্তন  এসেছে। তাই কোয়াইট মোড চালু করেছে ফেসবুক। বর্তমানে অনেকে বাসায় থেকে অফিস করছেন। এমন অবস্থায় পরিবর্তিত সময়সূচির সঙ্গে তারা যেন সহজেই মানিয়ে নিতে পারেন সেজন্য কোয়াইট মোড চালু করা হয়েছে।,জানা গেছে, প্রয়োজন মতো গ্রাহক তার কোয়াইট মোড চালু বা বন্ধ করতে পারবে। এমনকি স্বয়ংক্রিয়ভাবে চালুর জন্য এটি শিডিউল করেও রাখা যাবে। 
যেমন-কেউ যদি সকাল ৯টা থেকে বিকাল ৫টা পর্যন্ত অফিস করেন, তাহলে ওই সময়টায় প্রতিদিন কোয়াইট মোড চালুর জন্য শিডিউল করতে পারবেন তিনি। ,কোয়াইট মোড চালু থাকাকালীন কেউ ফেসবুকে লগইন করলে ফেসবুক অ্যাপটি সংশ্লিষ্ট গ্রাহককে মনে করিয়ে দেবে যে, তিনি কোয়াইট মোডে আছেন। এতে তার অন্য কাজে মনোযোগ দেয়া সহজ হবে। ,বেশ কিছুদিন পরীক্ষা চালানোর পর বিশ্বজুড়ে আইওএস অপারেটিং সিস্টেমে ফিচারটি পর্যায়ক্রমে চালু করছে ফেসবুক। , ,"
যে ৭ খাবার ফ্রিজে  রাখবেন না,"করোনাভাইরাসের কারণে এখন বিশ্ববাসী ঘরবন্দি রয়েছে। রান্নার প্রয়োজনীয় উপকরণ সহজেই মিললেও অনেকেই ফ্রিজে খাবার সংরক্ষণ করছেন। 
তবে আপনি জানেন কী? শুকনো ফল, আইসক্রিম ও মটরশুটি ছাড়াও অনেক খাবার রয়েছে, যা ফ্রিজে রাখা উচিত নয়। ,আসুন জেনে নিই যে সাত খাবার ফ্রিজে রাখবেন না-,দুগ্ধজাত দ্রব্য,দুধ সাধারণত আমরা ফ্রিজে সংরক্ষণ করে রাখতে চাই। তবে কার্টনে দুধ রাখা যেতেই পারে ফ্রিজে। কিন্তু কার্টন খুললেই নষ্ট হয়ে যাওয়ার সম্ভাবনা থাকে। তেমনি পনিরও ক্রমাগত ফ্রিজে রাখলে আর বের করলে একসময় খাদ্যগুণ নষ্ট হয়ে যায়।,ভাজা পোড়া,ভাজাপোড়া খাবারগুলো ফ্রিজে রাখলে নষ্ট হয়ে যায়, যা শরীরের পক্ষে বিষ। তাই ঘুরে-ফিরে খেতে চাইলে গরমাগরম ভেজে খান।,নুডলস
 ,রান্না করা বা না করা নুডলস এবং পাস্তা ফ্রিজে ভালো থাকে না। অনেকগুলো প্যাকেট কিনে এমনিই রাখুন। ভালো থাকবে।,শসা,বরফ ঠাণ্ডা শসার টুকরো কেবল চোখের জন্য ব্যবহার করুন। খাবার হিসেবে নয়। ঠাণ্ডা শসা ফ্রিজের বাইরে আনলেই স্বাদ বদলে যায়। এই শসার সালাদ খাওয়া শরীরের জন্যও ঠিক নয়।
 ,ফল
 ,শুকনো ফল ফ্রিজে সংরক্ষণ করতে পারেন, তবে তাজা ফল নয়। এগুলো হিমায়িত করার ফলে তাদের গঠন ও স্বাদে পরিবর্তন আসে। পুষ্টির মান হ্রাস পায়।,কফি,কফি বীজ বা গুঁড়ো ফ্রিজে রাখলেই তা ফ্রিজারের গন্ধ ধরে নেয়। স্যাঁতসেঁতে হয়ে পড়ে। স্বাদ নষ্ট হয়ে যায়। কেবল কফি ব্যাগ বা প্যাকেট কয়েক সপ্তাহ ধরে ফ্রিজে সংরক্ষণ করা যেতে পারে।
টোমেটো সস, স্যান্ডউইচ, চিপস, স্ন্যাকস টমেটো সস ভুলেও ফ্রিজে রাখবেন না। এটি ডিফ্রস্ট করার পর টমেটো পেস্ট, পানি ও ভিনেগার আলাদা হয়ে যায়।,তথ্যসূত্র: এনডিটিভি,"
করোনা: সন্তানকে আদর করার সময় যেসব বিষয় মেনে চলবেন বাবা-মাসহ আপনজনরা,"
 ঘরে ফিরলেই কোলে চড়ার জন্য বায়না ধরে শিশুরা। তবে বর্তমানে করোনাভাইরাসে যে ভয়াবহ রুপ নিয়েছে, তাতে শিশুদের কোলে নেয়া ও আদর করার ক্ষেত্রে সতর্ক থাকতে হবে। আপনার সামান্য অসাবধানতার কারণে আদরের শিশুটি করোনাভাইরাসে আক্রান্ত হতে পারে।,করোনা সংক্রমণ রোধে দূরত্ব বজায় রাখার কথা বলা হচ্ছে। তাই এখন তাদের চুমু না খাওয়াই ভালো। করোনাভাইরাস লালারসের মাধ্যমে ছড়াতে পারে।,কোনোভাবে আপনি যদি করোনার জীবাণু বহন করেন, সবার প্রথমে তা বাসা বাঁধবে নাক, নেসো ফ্যারিংস আর গলাতেই। সে ক্ষেত্রে কথা বলতে বলতে মুখের কাছে মুখ নিয়ে আদর করার সময় বড়দের শরীর থেকেও ছোটদের শরীরে সংক্রমিত হয়ে যেতে পারে জীবাণু। আর ওদের শরীরের রোগ প্রতিরোধ শক্তি কম থাকার কারণে সহজেই আক্রান্ত হতে পারে। ,আসুন জেনে নিই শিশুদের আদর করতে গেলে কীভাবে সংক্রমণ ছড়াতে পারে? 
১. আদর করার সময় গালে ও মুখে হাতের স্পর্শ থেকে করোনাভাইরাস আমাদের হাত থেকে শিশুর গালে লাগলে সেখান থেকে পরে নাক, চোখ ও মুখে প্রবেশ করতে পারে। ,২. আদর করার সময় কথা বলতে বলতেই সাধারণত সবাই আদর করে। কথা বলার সময় যে ড্রপলেট তৈরি হয় তা অত্যন্ত সহজে পৌঁছে যায় শিশুটির নাক ও মুখে। সেখান থেকেই সোজা ঢুকে পড়ে শ্বাসনালিতে। ,৩. আদর করার সময় কোনোভাবে লালা নাক ও মুখে লেগে সংক্রমিত হতে পারে রোগ। ,৪. শিশুরা কাঁদলে আমরা অনেক সময় হাত দিয়ে বা শাড়ির আঁচল দিয়ে চোখের পানি মুছে দিই। ভেবেছেন কী হাত বা শাড়ির আঁচল কতটা পরিষ্কার? ,কী করবেন? ,১. বাইরে থেকে এসে জামাকাপড়, হাত ও মুখ সাবান দিয়ে ধুয়ে তবে শিশুদের কাছে আসুন। ,২. শিশুদের দূর থেকে চুমু দিতে শিখিয়ে দিন। মুখে মুখ লাগিয়ে চুমু খাওয়ার চেয়ে ওটা অনেক বেশি স্বাস্থ্যকর। ,৩. মুখ দিয়ে লালা বেরিয়ে এলে তা হাত ও শাড়ির আঁচল বা সালওয়ারের ওড়নাতেও না মুছে টিস্যু পেপার ব্যবহার করুন। ,৪. চোখের পানি মোছাতেও টিস্যু পেপার ব্যবহার করুন। ,তথ্যসূত্র: আনন্দবাজার পত্রিকা,"
ঘরেই তৈরি করুন মুখরোচক কাঁচা আমের কাসুন্দি," ,বাজারে এখন পাওয়া যাচ্ছে কাঁচা আম। কাঁচা আমের আচার তৈরির পাশাপাশি মুখরোচক আম কাসুন্দিও বানাতে পারেন, যা আচারের মতোই দীর্ঘদিন ধরে সংরক্ষণ করা যায়। ,আসুন জেনে নিই কীভাবে তৈরি করবেন আম কাসুন্দি–,উপকরণ,২-৩টি মাঝারি আকৃতির কাঁচা আম, ৫০ গ্রাম কালো সরিষা, ৫০ গ্রাম সাদা সরিষা, চার কোয়া রসুন, এক ইঞ্চি পরিমাণ আদা, ২-৩টি কাঁচামরিচ, আধা কাপ সরিষা তেল, দুই চা চামচ পানি, আধা চা চামচ হলুদ গুঁড়া, স্বাদমতো লবণ ও চিনি। ,যেভাবে তৈরি করবেন 
 ,ব্লেন্ডারে একসঙ্গে সব উপাদান দিয়ে কয়েকবার ব্লেন্ড করার পর পানি দিয়ে পুনরায় ব্লেন্ড করে ঘন ও স্মুথ পেস্ট তৈরি করুন। পানির সঙ্গে প্রয়োজনে বাড়তি সরিষার তেলও যোগ করা যাবে। আম কাসুন্দি তৈরি হয়ে গেলে কাঁচের বোয়ামে ঢেলে পর পর ৪-৫ দিন রোদে দিতে হবে। এর পর ফ্রিজে সংরক্ষণ করতে হবে। এই আম কাসুন্দি ৬-৭ মাস পর্যন্ত ভালো থাকে।,,"
লকডাউনে চিকিৎসা দিতে গুগলের নয়া ফিচার,"লকডাউনে সুস্থ থাকতে এবং ভার্চুয়াল স্বাস্থ্য পরিসেবা পৌঁছে দিতে গুগল নয়া ফিচার নিয়ে আসছে আগামী সপ্তাহে। মোবাইলে এ নতুন ফিচার ব্যবহার করা যাবে। ,বিশ্বব্যাপী লকডাউনের কারণে অনেকেই রুটিন চেকআপের জন্য চিকিৎসকদের কাছে যেতে পারছেন না। এ অবস্থায় সুস্থ থাকতে এবং ভার্চুয়াল স্বাস্থ্য পরিসেবা সহজেই পাওয়া যাবে গুগলে। ,অফিসিয়াল ব্লগ নোটস, স্থানীয় স্বাস্থ্যসেবা সরবরাহকারী, হাসপাতাল বা জাতীয় টেলিহেলথ প্ল্যাটফর্মসহ ভার্চুয়াল স্বাস্থ্য পরিসেবার যাবতীয় বিকল্প সন্ধান দিতে অনুসন্ধান এবং মানচিত্রে দুটি নতুন বৈশিষ্ট্য যুক্ত করা হবে। ,আপনি যখন হাসপাতাল বা চিকিৎসকদের সঙ্গে যোগাযোগের চেষ্টা করবেন, তখন ভার্চুয়াল পরামর্শ বা ভার্চুয়াল ভিজিটের সময় নির্ধারণের জন্য অংশগ্রহণকারী স্বাস্থ্য পরিসেবা কর্মীদের থেকে অনুসন্ধান এবং মানচিত্রে একটি ''get online care'' লিঙ্ক দেখতে পাবেন। গুগলের এই ভার্চুয়াল পরিসেবা প্রথম চালু হবে আমেরিকায়। ,তথ্যসূত্র: এনডিটিভি,"
করোনা সন্দেহ বা আক্রান্ত হলে করণীয়,"করোনাভাইরাসের প্রাদুর্ভাবের শুরু থেকে সাধারণ মানুষকে বিভিন্নভাবে পরামর্শ দিয়ে আসছে বিশ্ব স্বাস্থ্য সংস্থা। কারণ এই রোগের এখনও কোনো প্রতিষেধক বা টিকা আবিষ্কার হয়নি। এই ভাইরাস থেকে বাঁচার একমাত্র উপায় হচ্ছে প্রতিরোধ ও ঘরে থাকা।,তবে সতর্ক থাকার পরও অনেকে এই ভাইরাসে আক্রান্ত হচ্ছেন। তবে এই ভাইরাসে আক্রান্ত হলে সাধারণ জ্বর, সর্দি, কাশি, গলাব্যথা ও শ্বাসকষ্টের সমস্যা দেখা দিয়ে থাকে।  ,করোনা নিয়ে এখনও মানুষের মধ্যে আতঙ্ক ও উৎকণ্ঠা রয়েছে। এই ভাইরাস হয়েছে এমন সন্দেহ হলে বা আক্রান্ত হলে কী করবেন তা অনেকে বুঝে উঠতে পারেন না। ,আসুন এ বিষয়ে বিশ্ব স্বাস্থ্য সংস্থার (ডব্লিওএইচও) কিছু পরামর্শ জেনে নিই। ,সন্দেহ বা আক্রান্ত হলে কী করবেন?,১. আক্রান্ত ব্যক্তির যথেষ্ট বিশ্রাম প্রয়োজন, পুষ্টিকর খাবার খান ও প্রচুর পানি আর তরল পান করুন।  ,২. রোগী ও যিনি সেবা করবেন, দুজনে ঘরে মেডিকেল মাস্ক পরবেন। হাত দিয়ে মাস্ক স্পর্শ করা, মুখে হাত দেয়া থেকে বিরত থাকুন। কাজ শেষে মাস্ক ফেলে দেবেন ময়লার ঝুড়িতে। ,৩. অসুস্থ ব্যক্তির সংস্পর্শে বা এর চারপাশের সংস্পর্শে এলে খাবার তৈরির আগে, খাবার খেতে বসার আগে এবং টয়লেট ব্যবহারের পর সাবান পানি দিয়ে বা স্যানিটাইজার দিয়ে হাত ধুয়ে নিন। ,৪. আক্রান্ত ব্যক্তির বাসনপত্র, তোয়ালে ও বিছানার চাদর সাবান দিয়ে ধুতে হবে। অসুস্থ ব্যক্তি যা যা হাত দিয়ে স্পর্শ করবেন, সেগুলো বারবার জীবাণু শোধন করুন। 
৫. অসুস্থ ব্যক্তির অবস্থা খারাপের দিকে গেলে বা শ্বাসকষ্ট হলে স্বাস্থ্যসেবাকেন্দ্রে ফোন করুন। ,"
শর্টকাট সফলতার পথ দীর্ঘ করে,"জীবনে খুব দ্রুত সাফল্য পেতে কার না মন চায়। কিন্তু সাফল্য যদি সত্যিকারে দ্রুতই পাওয়া যেত তাহলে সংসারের সব মানুষ সফল হতো। জীবনে প্রকৃত সাফল্য পেতে কঠিন পরিশ্রম করতে হয়। শর্টকাট রাস্তা দিয়ে জীবনে দ্রুত সাফল্য পাওয়া অনেক ক্ষেত্রে অসম্ভব। ,যেমন ধরুন— আপনি সংসারের জন্য দ্রব্যাদি কিনতে গ্রামের বাজারে যাবেন। আপনার বাড়ি থেকে নির্মিত রাস্তা দিয়ে বাজারে হেটে যেতে প্রায় এক ঘণ্টা সময় ব্যয় হয়। এতে প্রচুর কায়িক পরিশ্রম হয়। তাই আজ আপনি সিদ্ধান্ত নিলেন যে আজ শর্ট-কাটে দশ মিনিটে বাজারে যাবেন। পরিশ্রম করা আপনার পক্ষে সম্ভব নয়। ,সবার জন্য নির্মিত রাস্তা দিয়ে আপনি বাজারে যেতে হলে আপনাকে যথেষ্ট পরিশ্রম করতে হয়। যা আপনি অপ্রয়োজনীয় মনে করেন। তাই শর্টকাটে আপনি মানুষের বাড়ির মধ্য দিয়ে, জঙ্গলের ভিতর দিয়ে এবং পুকুর পাশ দিয়ে বাজারে যাচ্ছেন। ,শর্ট-কাট রাস্তাগুলো সাধারণত মানুষের হেটে যাবার উপযোগী নয়। অধিকাংশ সময় এসব রাস্তাগুলো উঁচু-নিচু হয় এবং রাস্তায় প্রচুর খাদ বা গর্ত থাকে। কিন্তু আপনি আজ শর্টকাটে যেতে বদ্ধপরিকর। শর্টকাট রাস্তা দিয়ে বেশ কিছু দূর গেলেন এবং কিছুক্ষণ পর একটি গর্তে পা পিছলে পড়ে যান। এতে আপনি ভীষণ ব্যথা পান এবং আপনার একটি পা ভেঙ্গে গেল। এখন একটি ভাঙ্গা পা দিয়ে আপনি কিভাবে বাজারে যাবেন?,অথবা আপনার ভাঙ্গা পা দিয়ে এখন আপনি ইচ্ছে করলেও সবার জন্য নির্মিত রাস্তা দিয়ে হেটে যেতে পারবেন না। শুধু শুধু শর্টকাট রাস্তা দিয়ে যেতে আপনার যাত্রার বিলম্বন হচ্ছে। একটু ভেবে দেখুন। আপনি তাড়াতাড়ি বড়লোক বা ধনী হতে চান। তাই সিদ্ধান্ত নিলেন আপনার সব জায়গা-সম্পত্তি বিক্রি করে শেয়ার বাজারে খাটাবেন অথবা ক্যাসিনোতে গিয়ে জুয়া খেলবেন। ,কারণ এতে আপনি দ্রুত বড়লোক হতে পারবেন। শেয়ার বাজার দ্রুত উঠা-নামা করে আর ক্যাসিনোতে জুয়ার ভাগ্য অনিশ্চিত। যাই হোক, সবকিছু জেনেও আপনি শর্টকাট রাস্তাতে তাড়াতাড়ি সফল হতে চান। শেয়ার বাজারে আপনার সব টাকা খাটালেন বা ক্যাসিনোতে জুয়া খেললেন। ,আগেই বললাম যে শর্ট-কাটের রাস্তাগুলো অনেক বিপদের হয়। শেয়ার বাজারে ধস নামে। আপনি আপনার সব টাকা হারিয়ে ফেললেন। নিঃস্ব হয়ে এখন আপনাকে রাস্তা নামতে হচ্ছে। কারণ আপনার বসবাস করার বাড়িটিও অন্যের কাছে বন্ধক দিয়ে অর্থ নিয়েছেন। শর্ট-কাট রাস্তা দিয়ে আপনার সফলতার গন্তব্যে যেতে আপনি সর্বস্ব হারালেন। ,আপনি যদি দ্রুত সাফল্যের জন্য শর্ট-কাট রাস্তাটি বেছে না নিয়ে কিছু টাকা দিয়ে ছোট-খাট ব্যবসা করতেন, তাহলে আজ আপনাকে রাস্তায় উন্মাদের মত ঘুরতে হত না। কঠোর পরিশ্রমের মাধ্যমে ছোট-খাট একটি ব্যবসা করে একদিন আপনি নিশ্চয় সফলতা পেতেন। ,এবার ছাত্র-ছাত্রীদের বলছি। ধরুন, আপনার সামনে মাধ্যমিক পরীক্ষা আসছে এবং আপনি গণিত বিষয়টিতে খুব কাঁচা। গণিত একদম আপনার মাথায় ঢুকে না। আপনার স্বপ্ন একদিন বড় হয়ে ভাল একটি চাকরি করবেন এবং মানুষের মত মানুষ হবেন। কিন্তু আপনার মনে হচ্ছে এই গণিত বিষয়ের জন্য আপনি আপনার সফলতার গন্তব্যে পৌঁছতে পারবেন না। ,তাই ভেবেছেন আপনাকে যে কোন মূল্যে গণিত বিষয়টি পাশ করতে হবে। গণিত বিষয়ে পাশ করার জন্য আপনার কাছে দুইটি রাস্তা আছে। এক. সফলতার রাস্তা, সে জন্য আপনাকে বেশি করে গণিত অনুশীলন করতে হবে। শিক্ষকরা ক্লাসে গণিত করার সময় প্রচুর নোট নিতে হবে। শিক্ষকের পিছনে লেগে থাকতে হবে। সম্ভব হলে কোচিং সেন্টারে ভর্তি হয়ে দিনেরাতে পরিশ্রম করে গণিত বিষয়টি রপ্ত করতে হবে। ,দুই. শর্ট-কাট রাস্তা। পরীক্ষার কক্ষে অন্যের সহযোগিতা বা নকল করবেন। শর্টকাটের রাস্তাতে অনেক বেশি ঝুঁকি থাকে। কিন্তু আপনি পরিশ্রম না করে শর্ট-কাট রাস্তা অবলম্বন করবেন বলে ঠিক করেছেন। পরীক্ষার দিন হলের পরিদর্শকের হাতে আপনি নকল করতে গিয়ে ধরা খেলেন। আপনাকে সকল পরীক্ষা হতে সাসপেন্ড করা হল। কি? শর্ট-কাট রাস্তা দিয়ে গন্তব্যে পৌঁছতে যাত্রা দীর্ঘ বিলম্ব হচ্ছে তো? তাই শর্টকাটের রাস্তার চেয়ে পরিশ্রমের রাস্তাই প্রকৃত রাস্তা। ,আপনি হয়ত বলবেন, জীবনে মানুষের ঝুঁকি নিতে হয়। তা না হলে জীবনে সফলতা পাওয়া যায় না। হ্যাঁ, তা ঠিকই বলছেন। কিন্তু সেটি যুক্তিসম্মত ঝুঁকি হতে হবে। এমন কোন ঝুঁকি নেয়া উচিত নয়, যেগুলো আত্মহত্যার সামিল হবে। যেমন ধরুন, আপনি এখন বিশ তলা দালানের সবচেয়ে উপরের তলায় বসবাস করছেন। কিছু জরুরী কাজে আপনাকে এখন নিচে যেতে হবে। ,প্রতিদিন আপনাকে লিফটের জন্য অনেকক্ষণ অপেক্ষা করতে হয়। আবার লিফট থেকে নেমে আপনাকে বেশ-দূর হাঁটতেও হয়। আপনার কাছে একটি প্যারাসুট আছে। আপনি প্যারাসুট ব্যবহার করতেও জানেন, তাই আজ সিদ্ধান্ত নিলেন আজকে আপনি ঝুঁকি নিবেন, কারণ জীবনে মানুষের ঝুঁকি নিতে হয়, তা না হলে সাফল্য পাওয়া যায় না। ,একবার ভেবে দেখুন আপনার এ ঝুঁকি নেয়া কি যুক্তিসম্মত? আপনি প্যারাসুট ব্যবহার করে নিচে নামতে গিয়ে একটি অনাকাঙ্ক্ষিত দুর্ঘটনার কবলে পড়েন। আপনার শরীরের সমস্ত হাঁড় ভেঙ্গে গেছে। আপনি হয়ত আর কোনদিন হাঁটতেও পারবেন না। এবার বুঝলেন তো জীবনে অযথা ঝুঁকি না নেয়াই উত্তম?  ,আপনি আজ ঘুম থেকে উঠলেন। হঠাৎ আপনার দৃষ্টি ঘরের আয়নাটিতে পড়ল। আয়নায় নিজের চিকন বা রোগা শরীরটি দেখে আপনার মনটা খারাপ হয়ে গেল। জীবনে অনেককে ভালবাসার চেষ্টা করেছেন কিন্তু আজ আপনি বুঝতে পারলেন যে আপনার অনাকর্ষণীয় শরীরের জন্য আপনি হয়ত প্রেমে ব্যর্থ হয়েছেন। এই চিন্তা একেবারেই অবাস্তব নয়। ,এতদিন আপনি ভেবে আসছেন প্রেম-ভালবাসা শুধু মনের মিলন। আজ আপনার ভুল ভাঙল, কারণ আপনার সুদর্শন সহকর্মী বা সহপাঠীরা জীবনে ভালবাসার মানুষ পেতে সক্ষম হয়েছে, শুধু আপনি ছাড়া! আর যদি ভালবাসা শুধু মনের মিলনই হত তাহলে বহু ধনী পরিবারের ছেলে-মেয়েরা বস্তিতে গিয়েও ভালবাসার মানুষ খুঁজতো। ,কথায় আছে— গরীবের ধন নেই কিন্তু মনটা বেশ ভাল। হ্যাঁ, এটা শুধু শাবানা-আলমগীর বা জসীম-অঞ্জুদের জন্যই সম্ভব, বাস্তব জীবনে এর সম্ভাবনা খুবই ক্ষীণ। তাই আজ আপনি ভাবলেন যেকোন মূল্যে আপনি আপনাকে একজন সুদর্শন যুবকে পরিবর্তন করবেন। আপনার সামনে দুইটি পথ খোলা আছে। ,এক. সফলতার রাস্তা। আপনাকে নিয়মিত পুষ্টিকর খাবার খেতে হবে। পুষ্টিকর খাবার সবসময় সুরুচির হয় না। আপনি পোলাও, মাংস, বিরিয়ানি খেতে অভ্যস্ত। ভাত খাওয়া কমিয়ে ফেলতে হবে। এতে আপনার অনেক অসুবিধা হতে পারে। আপনাকে নিয়মিত ব্যায়াম করতে হবে, দৌড়তে হবে। কিন্তু আপনি কিছুদূরও হেটে যেতে অভ্যস্ত নন, সবসময় রিকশা নিয়ে চলাফেরা করতে পছন্দ করেন। আপনার জন্য যা দুষ্কর বা অসম্ভব। পুষ্টিবিদের শরণাপন্ন হতে হবে। ,দুই. শর্ট-কাট রাস্তা বা অযৌক্তিক ঝুঁকিপূর্ণ রাস্তা। আপনি কালোবাজার থেকে অবৈধভাবে স্টেরয়েড কিনবেন বলে ঠিক করছেন। কারণ আপনি কারো কাছে থেকে শুনেছেন যে স্টেরয়েড কিনে খেলে দিনেদিনে আপনার শরীর সালমান খানের মত হয়ে যাবে। এরপর আপনার ভালবাসার মানুষটিকে খুঁজে পেতে সমস্যা হবে না। ,স্টেরয়েড যেহেতু অবৈধ সেহেতু আপনি সেটা কিনতে গিয়ে পুলিশের হাতে ধরা পড়ার সম্ভাবনা আছে। আপনার জেল বা জরিমানা হতে পারে। কোনক্রমে আপনি স্টেরয়েড কিনতে সমর্থ হলে ভবিষ্যতে আপনার জন্য কিন্তু দূর্ভাগ্যই অপেক্ষা করছে। ,স্টেরয়েড ব্যবহার করে অনেক ব্যক্তি হার্টঅ্যাটাক করে মারা গেছে। স্টেরয়েড আপনার শরীরের পেশীগুলোতে পানির পরিমাণ বৃদ্ধি করে, তাই দ্রুত আপনার পেশীগুলোকে বড় দেখায়। কিন্তু অদূর ভবিষ্যতে সে পানিগুলো সরে যায়, ফলে পানি ভর্তি বেলুনকে ছিদ্র করলে যেমন দেখায় আপনার শরীর ঠিক একদিন তেমন হবে! ,পরিশেষে শুধু এটাই বলব, পরিশ্রম করুন। পরিশ্রম করতে শিখুন। শর্টকাট রাস্তাতে চলা বন্ধ করুন। শর্ট-কাট আপনার জীবনে সফলতার চেয়ে ক্ষতি করার সম্ভাবনাই বেশি। পরিশ্রমের রাস্তা কঠিন হলেও সফলতা দীর্ঘস্থায়ী হয়। জীবনে সুখ আনে। নিশ্চিত জীবন-যাপন করা যায়। ,লেখক: ড. রাজুব ভৌমিক, পুলিশ অফিসার, নিউইয়র্ক পুলিশ ,"
ঘরে তৈরি হ্যান্ড স্যানিটাইজার জীবাণু ধ্বংসে কতটা কার্যকরী,"প্রাণঘাতী করোনাভাইরাসের সংক্রমণ প্রতিরোধে হাত ধোয়ার বিষয়ে সবাইকে সচেতন করেছে বিশ্ব স্বাস্থ্য সংস্থা।  সাবান, হ্যান্ড ওয়াশের পাশাপাশি হ্যান্ড স্যানিটাইজারও ব্যবহার করতে বলা হচ্ছে। ,সম্প্রতি ঘরে বসে কীভাবে এই জীবাণুনাশক হ্যান্ড স্যানিটাইজার বানানো যায় তা নিয়ে সামাজিকমাধ্যমে একর পর এক তথ্য ও পরামর্শ দিচ্ছেন অনেকেই। ,তবে ঘরে হ্যান্ড স্যানিটাইজার তৈরি করা গেলেও এর মিশ্রণের তারতম্যে হতে পারে মানের ঘাটতি। আর তাতে জীবাণু ধ্বংস করার ক্ষমতা যাবে কমে। ,নিউইয়র্ক টাইমস তাদের এক প্রতিবেদনে লিখেছে, ঘরে তৈরি হ্যান্ড স্যানেটাইজারে প্রয়োজনীয় মাত্রায় অ্যালকোহল ব্যবহারে ভুল হতে পারে। এমনকি উপাদানগুলো মেশানোর সময় তাতে দূষণও ঘটতে পারে।,যুক্তরাষ্ট্রের টেক্সাস ও লুইজিয়ানার ১৫টি স্বাস্থকেন্দ্রের সংগঠন স্যানোভা ডারমাটোলজির প্রধান স্বাস্থ্য কর্মকর্তা ডা. টেড লেইন বলেন, এই রাসায়নিক উৎপাদনের যে পরিশুদ্ধ ব্যবস্থা দরকার, ঘরে তা থাকে না। আর নিজে বানাতে গেলে অ্যালকোহলের অনুপাত ভুল হওয়ার আশঙ্কা থেকে যায়। তাই এই স্যানিটাইজারেই হয় তো ব্যাকটেরিয়া, ছত্রাক ও ভাইরাস মিশে যাবে।,তিনি বলেন, অনেকেই এই স্যানিটাইজার ব্যবহারে সুগন্ধি ও তেল  মেশাচ্ছেন। যার ফলে ত্বকে  অ্যালার্জির সমস্যাও দেখা দিতে পারে।,ডা. টেড লেইন বলেন, আমি বলব সাবান আর পানি দিয়েই হাত ধোয়া সবচেয়ে ভালো। ধোয়ার পর ত্বকে কোনো ক্রিম-লোশন মেখে নিন। 
হ্যান্ড স্যানিটাইজার তৈরি যে তথ্য সামাজিক যোগাযোগ মাধ্যমে ঘুরছে, তা তুলে ধরে এর কার্যকারিতায় ঘাটতি থেকে যাওয়ার কথা বলছে নিউইয়র্ক টাইমসের ওই প্রতিবেদন।,প্রতিবেদনের বলা হয়, অনেকেই ৯১ শতাংশ রাবিং অ্যালকোহল আর অ্যালোভেরা জেলের মিশ্রণে স্যানিটাইজার বানানোর পরামর্শ দিচ্ছেন ফেসবুকে।
এ দুইয়ের মিশ্রণের পর অ্যালকোহলের পরিমাণ ঠেকছে ৬০ দশমিক ৬ শতাংশে। আর এই পরিমাণ বিশ্ব স্বাস্থ্য সংস্থার ন্যূনতম ৬০ শতাংশ অ্যালকোহল ব্যবহারের নির্দেশনা থেকে খুব সামান্যই বেশি।,যদি ৭০ শতাংশ আইসো প্রোপাইল অ্যালকোহল দিয়ে হ্যান্ড স্যানিটাইজার বানানো হয়, তবে বাকি উপকরণ মেশানোর পর এর পরিমাণ দাঁড়ায় ৪৭ শতাংশ; এই পরিমাণ অ্যালকোহলের জীবাণু ধ্বংস করার ক্ষমতা থাকবে না।,সাবান-পানিতে হাত ধোয়ার নির্দেশনা দিয়েছে যুক্তরাষ্ট্রের সেন্টার ফর ডিজিজেস কন্ট্রোল অ্যান্ড প্রিভেনশনের (সিডিসি) ওয়েবসাইট।
সিডিসি বলছে, অ্যালকোহল দিয়ে তৈরি স্যানিটাইজার হাতে থাকা সব ধরনের জীবাণু ধ্বংস করার ক্ষমতা নেই।,"
করোনা রোগীর জন্য ভেন্টিলেটর কেন জরুরি,"করোনাভাইরাসের প্রতিষেধকের পরীক্ষা শেষ করে একে বাজারজাত করতে বছর দেড়েক লেগে যাবে বলে মনে করছেন বিজ্ঞানীরা। তাই এই সময়ে যত দ্রুত সম্ভব বেশি সংখ্যায় পুরোপুরি নির্ভরযোগ্য ভেন্টিলেটর তৈরি করে তা চিকিৎসকদের হাতে তুলে দেয়ার জন্য চেষ্টা চলছে।  ,এখন প্রশ্ন হলো- করোনা মোকাবেলায় ভেন্টিলেটর কেন এত জরুরি? ,বিশ্ব স্বাস্থ্য সংস্থা (ডব্লিউএইচও) বলছে,  হাসপাতালের চিকিৎসা ছাড়াই করোনাভাইরাসে রোগীদের প্রায় ৮০ শতাংশ সেরে উঠছেন। কিন্তু আক্রান্তদের প্রতি ছয়জনের মধ্যে গড়ে একজন গুরুতর অসুস্থ হয়ে পড়ছেন। এসব ক্ষেত্রে ভাইরাস সবচেয়ে বেশি ক্ষতি করে ফুসফুসের। ,এছাড়া শরীরের রোগপ্রতিরোধী ব্যবস্থা সেটা বুঝতে পারে ও ভাইরাসের সঙ্গে লড়াইয়ে জন্য বেশি সংখ্যায় রক্তকোষ সেখানে পাঠাতে থাকে। রক্তবাহিকাগুলো ফুলে ওঠে। ,এতে অন্য একটি সমস্যা দেখা দিতে পারে। ফুসফুসে তরল ঢুকে যাওয়া।  এমন ক্ষেত্রে শ্বাস নেয়া আরও কঠিন হয়ে ওঠে। শরীরের অক্সিজেনের যোগান তাতে কমে যায়। আর অক্সিজেনের যোগান বাড়াতেই দরকার পড়ে ভেন্টিলেটরের।,বিশ্ব স্বাস্থ্য সংস্থা আরও জানায়, এটি অক্সিজেনযুক্ত হাওয়া পাম্প করে ঢোকায় নাক দিয়ে। ভেন্টিলেটরের হাওয়ার তাপমান ও আর্দ্রতা যাতে রোগীর দেহের সঙ্গে মেলে, তার জন্য ভেন্টিলেটরে থাকে হিউমিডিফায়ার নামে একটি অংশ।  শ্বাস নেয়া ও ছাড়ার সঙ্গে যুক্ত পেশিগুলোর উপরে চাপ কমাতে বা সেগুলো শিথিল রাখতে প্রয়োজন মতো ওষুধও দেয়া হয়।  এতে রোগী ভাইরাসের সঙ্গে লড়াই করে তাকে হারিয়ে দেয়ার জন্য বাড়তি সময় পেয়ে যান।,শ্বাসকষ্ট অল্প হলে সাধারণ (নন-ইনভেসিভ) ভেন্টিলেশনেই কাজ হয়। এ ক্ষেত্রে নাকে-মুখে একটি মাস্ক লাগিয়ে অক্সিজেনযুক্ত হাওয়া বাড়তি চাপে পাঠানো হয়।  কিন্তু (মেকানিকেল) ভেন্টিলেটরে দিলে নিঃশ্বাস-প্রশ্বাসের পুরো নিয়ন্ত্রণ থাকে এই যন্ত্রটির হাতে।  আর এ জন্যই চিকিৎসক ও সেবাকর্মীদের নিরন্তর ও তীক্ষ্ণ নজরদারি একান্ত জরুরি। ,তবে ভেন্টিলেটর তৈরি যে জটিল বা দুঃসাধ্য, তা নয়। কিন্তু ভেন্টিলেটরের যে কোনো ডিজাইন অনুমোদনের আগে করা পরীক্ষায় সেটিকে পাশ করতে হয়। এই পর্বটি কখনও বেশ সময়সাপেক্ষ। ,তথ্যসূত্র: আনন্দবাজার পত্রিকা,"
খুশকি দূর করবে যে হেয়ার প্যাক,"চৈত্রের দুপুরে বাইরে প্রচণ্ড তাপদাহ। গরমের  এই সময়টাতে  মাথার ত্বক ঠাণ্ডা রাখতে ও চুলের যত্নে ব্যবহার করতে পারেন শসার হেয়ার প্যাক। এই প্যাক চুলের খুশকি দূর করে চুল ঝলমলে করবে। ,শসার হেয়ার প্যাক যেভাবে বানাবেন,একটি শসা ব্লেন্ডারে ব্লেন্ড করে রস করে নিন। এক কাপ অ্যালোভেরা জেল ব্লেন্ড করে শসার রসে মেশান। এবার পরিমাণ মতো ওটের আটা মিশিয়ে পেস্ট বানিয়ে নিন। ,মিশ্রণটি চুলের আগা থেকে গোড়া পর্যন্ত লাগান। ২ ঘণ্টা পর শ্যাম্পু  দিয়ে ধুয়ে ফেলুন।,শসার প্যাকের উপকারিতা-,১. গরমে মাথার ত্বক ঠাণ্ডা রাখবে এই  হেয়ার প্যাক। ,৩. চুলের রুক্ষতা দূর করে নরম ও ঝলমলে করবে। ,৪. গরমের সময় বাতাসের আর্দ্রতা কম থাকার ফলে খুশকি বেশি হয়। শসার হেয়ার প্যাক চুলের খুশকি দূর করবে। ,এছাড়া পুষ্টিকর খাবার খেতে হবে। সব সময় পরিষ্কার চিরুনি ব্যবহার করুন। অন্যের চিরুনি কখনোই ব্যবহার করবেন না। আর মাথায় গরম পানি ব্যবহার করবেন না ও চুল ভেজা অবস্থায় বাইরে বের হবেন না। ,"
করোনা: সুস্থ হওয়া রোগীর ফুসফুসের কার্যকারিতা বাড়াতে করণীয়,"করোনাভাইরাসে আক্রান্ত হয়ে সুস্থ হওয়ার পর ফুসফুসের কার্যকারিতা ফিরে পেতে সময় লাগতে পারে। ,তবে প্রশ্ন হলো- যারা সুস্থ হয়েছেন তাদের কী পরিস্থিতি? তারা কি সারা জীবনই দুর্বল ফুসফুস নিয়ে বেঁচে থাকবেন?,ভারতের ফোর্টিস হাসপাতালের ‘পালমোনোলজি’ বিভাগের প্রধান বিকাশ মোরিয়া বলেন,  করোনার উপসর্গ আছে এরকম রোগীর ফুসফুসের কার্যক্ষমতা কমে যেতে পারে। যেহেতু এই ভাইরাসটি নতুন তাই ফুসফুসের কার্যক্ষমতা কতদিনে স্বাভাবিক হবে, আদৌ হবে কিনা তা নিশ্চিত করে বলা সম্ভব নয়। ,ওই চিকিৎসক বলেন, শ্বাসতন্ত্রকে আক্রমণ করে এমন অন্যান্য ভাইরাসের অভিজ্ঞতার আলোকে বলা যেতে পারে, কয়েক সপ্তাহ, মাস কিংবা বছরের মধ্যে তা স্বাভাবিক হতে পারে। সমস্যার মাত্রা নির্ভর করবে ফুসফুস কতটা ক্ষতিগ্রস্ত হয়েছে, রোগীর ‘ভেন্টিলেটর’ প্রয়োজন আছে কিনা তার ওপর। ,অর্থাৎ, করোনার আক্রমণে যাদের ফুসফুস ক্ষতিগ্রস্ত হয়েছে তাদের দৈনন্দিন কাজ ও সাধারণ ‘কার্ডিও’ ব্যায়াম করতেও অসুবিধা হতে পারে।
মোরিয়া বলেন,  সময়ের সঙ্গে ফুসফুসের অবস্থা ভালো হলে কার্যক্ষমতাও বাড়বে। এছাড়া অন্যান্য শ্বাসতন্ত্রের ভাইরাসের বিরুদ্ধে কার্যকর ওষুধের মধ্যকার কয়েকটি উপকারে আসতে পারে।,তীব্র শ্বাসকষ্টের শিকার হয়েছেন এমন রোগীদের বিষয়ে ভারতের শ্রী বালাজি মেডিকল ইনস্টিটিউটের ‘রেস্পিরাটরি মেডিসিন’ বিভাগের জ্যেষ্ঠ পরামর্শদাতা জ্ঞানদিপ মণ্ডল বলেন, যেসব রোগীরা তীব্র শ্বাসকষ্টের শিকার হয়েছেন এবং ‘ভেন্টিলেটর’ ব্যবহার করতে হয়েছে, তার ফুসফুসের ভবিষ্যত কার্যক্ষতা কমে যাওয়া আশঙ্কা অনেক বেশি। এমন হতে পারে যে তার প্রতিদিনের কাজ করতে সমস্যা হতে পারে। ,ভারতের মনিপল হাসপাতালের ‘পালমোনোলজি অ্যান্ড রেস্পিরাটরি মেডিসিন’ বিভাগের প্রধান পুনিত খান্না বলেন, চীন, জাপান ও দক্ষিণ কোরিয়ায় হওয়া সীমিত পরিসরে কয়েকটি গবেষণায় করোনা থেকে মুক্তি পাওয়া মানুষদের ফুসফুসে গুরুতর কোনো দীর্ঘমেয়াদি ক্ষতির  হয়েছে এমন প্রমাণ পাওয়া যায়নি।,তিনি বলেন, তবে এদের মধ্যকার ২০ শতাংশ, যাদের তীব্র নিউমোনিয়া হয়, ফুসফুসে সাময়িক সময়ের জন্য অল্প ‘ফাইব্রোসিস’দেখা দিয়েছে তাদের দীর্ঘমেয়াদি ফুসফুসের সমস্যায় ভুগতে হতে পারে।,তিনি আরও বলেন, যারা সুস্থ হয়ে ফিরে গেছেন তাদের উচিত ‘ব্রিদিং এক্সারসাইজ’ করা এবং স্বাস্থ্যকর খাদ্যাভ্যাস মেনে চলা। যেন শরীরে রোগ প্রতিরোধ ক্ষমতা শক্তিশালী হয়।,তিনি আরও বলেন, এই  ভাইরাস থেকে মুক্ত হলেও চিকিৎসকের পরামর্শ মাফিক ওষুধও খাওয়া, হাতের পরিচ্ছন্নতা ও সামাজিক দূরত্ব বজায় রাখতে হবে। ,"
সংক্রমণ প্রতিরোধে পেঁপে-কলার স্মুদি,
কোন রঙের ফল কত উপকারী?,"ফল খেতে কমবেশি সবাই আমরা পছন্দ করি। তবে কোন রঙের ফল বেশি উপকারী তা আমরা অনেকেই জানি না।,একেক রঙের ফলে একেক পুষ্টিগুণ; যা শরীরের নানা সমস্যা মিটিয়ে থাকে। এছাড়া বিভিন্ন ধরনের ভিটামিন ও খনিজ সমৃদ্ধ করে আমাদের শরীর। 
আসুন জেনে নেই কোন রঙের ফল কত উপকারী-,হলদে-সবুজ ফল,হলুদ ও সবুজ শাকসবজি আর ফল মানেই সবুজ শাক, তরমুজ, অ্যাভোকাডো, ব্রক্কোলি, কিউই, ক্যাপসিকাম। সবুজ শাকসবজিতে লুটেইন গিক্সাথিন অ্যান্টিঅক্সিডেন্ট রয়েছে। যাদের দৃষ্টিশক্তি ক্ষীণ তাদের জন্য এই অক্সিডেন্ট খুব উপকারী। ,লাল রঙ,লাল রঙের ফল টমেটো, তরমুজ, শুকনো লঙ্কা, বেরি। এই সবজি ও ফলে রয়েছে লাইকোপেন অ্যান্টিঅক্সিড্যান্ট। এই অ্যান্টিঅক্সিড্যান্ট ক্যান্সারের বিরুদ্ধে লড়তে সাহায্য করে।,কমলা রঙ
 ,কমলা রঙের ফল খাবার হিসেবেই স্বাদু নয়, এগুলো খুবই পুষ্টিকর। কমলা রঙের ফল এবং শাকসবজি মানেই কমলা, গাজর, লেবু, আনারস, পেঁপে। কমলা রঙের ফল এবং শাকসবজি শরীরে জোগায় প্রচুর পরিমাণে অ্যান্টিঅক্সিড্যান্ট আর বিটা ক্যারোটিন। ,এছাড়া ভিটামিনের ঘাটতি পূরণ করার পাশাপাশি রোগ প্রতিরোধের ক্ষমতা বাড়ায়। ,বেগুনি রঙ
 ,বেগুনি রঙের ফল ও সবজি মানেই বেগুন, কালো আঙুর, চেরি, নীল বেরি, গুজবেরি, স্ট্রবেরি। এন্থোকায়ানিন এই রঙের ফলে থাকে। এই সমস্ত ফল এবং শাকসবজি ক্যান্সারের বিরুদ্ধে লড়াইয়ের সঙ্গে ভাস্কুলার সিস্টেমকে সুস্থ রাখে।,সাদা রঙ
 ,সাদা রঙের ফল এবং শাকসবজিতে থাকে সাইটোকেমিক্যাল। এই ফল এবং সবজির তালিকায় রয়েছে পেঁয়াজ, রসুন, মুলা, মাশরুম। এই সাইটোকেমিকেল কেবল হাড়ের জন্যই উপকারী নয়, ক্যান্সার প্রতিরোধেও সাহায্য করে।,তথ্যসূত্র: এনডিটিভি, ,"
"মাস্ক পরার কারণে হতে পারে ত্বকের ক্ষতি, কী করবেন?","করোনাভাইরাসের সংক্রমণ রোধে বাসার বাইরে এখন সবাই মাস্ক ব্যবহার করছেন। তবে দীর্ঘক্ষণ  মাস্ক পরলে ঘামের কারণে ত্বকে বিভিন্ন ধরনের সমস্যা দেখা দিতে পারে। ,মাস্ক পরার কারণে ত্বকের যে সমস্যা হতে পারে তা এড়ানো সহজ। ত্বক পরিষ্কার রাখতে হবে যা ভাইরাসের কবল থেকে বাঁচারই একটি অংশ এবং ত্বক আর্দ্র রাখতে হবে। ত্বকের আর্দ্রতা রক্ষা করতে পর্যাপ্ত পানি এবং ‘ময়েশ্চারাইজার’ ব্যবহার দুটোই জরুরি।,ভারতের ইন্দ্রপৃষ্ঠ অ্যাপোলো হাসপাতালের ত্বক বিশেষজ্ঞ ডিএম মহাজন বলেন, যাদের দীর্ঘসময় মাস্ক পরতে হচ্ছে তাদের ত্বক ময়েশ্চারাইজ করার প্রতি বিশেষ গুরুত্ব দেয়া উচিত। সম্ভব হলে সবার কাছ থেকে নিরাপদ দূরত্বে গিয়ে কিছুক্ষণ মাস্ক খুলে রাখতে হবে। আর মাস্ক আট থেকে নয় ঘণ্টা পর পরিবর্তন করতে হবে।,তিনি আরও বলেন, চিকিৎসক এবং চিকিৎসাসেবার সঙ্গে জড়িতদের যেহেতু ভাইরাস আক্রান্ত রোগীর সঙ্গেই কাজ। তাই সংক্রমণ থেকে বাঁচতে তাদের মাস্ক হতে হবে পর্যাপ্ত পরিমাণে আঁটসাঁট। আর তাদের ব্যবহার করা মাস্কের কারণে ‘ন্যাসাল ব্রিজ’, আশেপাশের গাল ও চোয়ালের মাংসে একটি নির্দিষ্ট পরিমাণ চাপ পড়ে থাকা অত্যন্ত জরুরি। এতে ওই অংশগুলোতে র্যা শ, শুষ্কভাব, ব্রণ ইত্যাদিসহ ত্বকের বিভিন্ন সমস্যা দেখা দিতেই পারে।,ভারতের ফোর্টিস হাসপাতালের ত্বক বিশেষজ্ঞ মঞ্জুল আগারওয়াল বলেন, ‘সার্জিকাল ফেস মাস্ক’ এবং ‘এন নাইনটি ফাইভ রেস্পিরেটর মাস্ক’ সঠিকভাবে পরলে তা শ্বাসতন্ত্র নিঃসৃত ‘ড্রপলেট’য়ে থাকা সংক্রামক রোগের জীবাণু থেকে  সুরক্ষা দিতে পারে।,তিনি বলেন, মাস্ক পরার কারণে ত্বকের অ্যালার্জি, র্যা শ ইত্যাদি দেখা দিতে পারে।,চিকিৎসকদের মতে, নিঃশ্বাস ছাড়ার কারণে মাস্কের ভেতরে যে আর্দ্রতা জমে তা শরীরের স্বাভাবিক তাপমাত্রায় ব্যাক্টেরিয়ার বংশবিস্তারের জন্য আদর্শ পরিবেশ তৈরি করে। এতে সৃষ্টি হতে পারে ‘ফলিকিউলাইটিস’ ও একই ধরনের অন্যান্য সংক্রমণ। ,এছাড়া ঘাম জমার কারণে ব্রণ ও ছত্রাকজনিত সংক্রমণও বাড়তে পারে।,কী করবেন?,ত্বক সংবেদনশীল হলেই যে মাস্ক ব্যবহার করতে পারবেন না এমন নয়। ত্বকের অস্বস্তি হলে ‘সেরামাইডস’, ‘স্কোয়ালেন’, ‘নিয়াসিনামাইড’ অথবা ‘হায়ালুরনিক অ্যাসিড’ আছে এমন ময়েশ্চারাইজার ব্যবহার করতে হবে; যা ত্বকের আর্দ্রতা বজায় রাখবে ও সুরক্ষা দেবে।,"
কথা বলার মাধ্যমেও ছড়াতে পারে করোনাভাইরাস,"কথা বলা ও শ্বাস-প্রশ্বাসের মাধ্যমেও করোনাভাইরাস ছড়াতে পারে বলে মনে করছেন কয়েকজন বিশেষজ্ঞ। বেশ কিছু দিন হলো সারাবিশ্বে থাবা বসিয়েছে করোনা। তবে এখনও এই ভাইরাসের অনেক বৈশিষ্ট্যই অজানা। একটি ব্যাপার নিশ্চিত যে, ভাইরাসটি প্রচণ্ড সংক্রামক।,এমনকি যুক্তরাষ্ট্রের ‘সেন্টার ফর ডিজিজ কন্ট্রোল অ্যান্ড প্রিভেনশনের (সিডিসি) পরিচালক ডা. রবার্ট রেডফিল্ড বলেছেন, এই ভাইরাসে সংক্রমণ ক্ষমতা ‘ফ্লু’য়ের চাইতেও তিনগুণ বেশি। ,এই ভাইরাস কতটা সহজে ছড়াতে পারে সে সম্পর্কে গুরুত্বপূর্ণ অনেক নতুন তথ্য উঠে এসেছে যুক্তরাষ্ট্রের সিডিসির সাম্প্রতিক প্রতিবেদনে।,চলতি বছরের ২৩ জানুয়ারি থেকে ১৬ মার্চ পর্যন্ত সময়ে সংক্রমণের শিকারদের, বিশেষত সিঙ্গাপুরের সাতটি ‘ক্লাস্টার’য়ের ‘প্রিসিমটোম্যাটিক’দের পর্যবেক্ষণের ভিত্তিতে এ প্রতিবেদন করা হয়।,‘প্রিসিমটোম্যাটিক’ হলেন, সেসব মানুষ, যারা করোনায় আক্রান্ত রোগীর মাধ্যমে করোনাভাইরাস সংক্রমণের শিকার হয়েছেন; কিন্তু এখনও তাদের মাঝে কোনো উপসর্গ দেখা যায়নি।,এই মানুষগুলোর মাধ্যমেও ভাইরাস ছড়িয়ে পড়ছে, যার কারণে সংক্রমণ নিয়ন্ত্রণে রাখা আরও কঠিন হয়ে যাচ্ছে।
ডা. রেডফিল্ড বলেন, একাধিক গবেষণার মাধ্যমে আমরা অনেকটাই নিশ্চিত যে, এই ভাইরাস সংক্রমণের শিকার হওয়া মানুষের এই বড় অংশেরই কোনো উপসর্গ দেখা দেয় না। ,করোনাভাইরাস সংক্রমণ সম্পর্কে যুক্তরাষ্ট্রের সিডিসি ইতিমধ্যে জানিয়েছে, শ্বাসতন্ত্র থেকে বেরিয়ে আসা লালার কণার সঙ্গে মিশে থাকে, যা আক্রান্ত ব্যক্তির হাঁচি-কাশির মাধ্যমে বাইরে বেরিয়ে বাতাসে মেশে। ,ফলে আক্রান্ত ব্যক্তির ৬ ফিটের মধ্যে থাকলে কিংবা ভাইরাস আছে এমন স্থান স্পর্শ করার পর নাক, মুখ, চোখ স্পর্শ করলে সুস্থ ব্যক্তিও সংক্রমণের শিকার হবেন।,এ ছাড়া কথা বলা, গান গাওয়া, এমনকি শ্বাস-প্রশ্বাসের মাধ্যমেও তা ছড়াতে পারে বলে ধারণা করছে সিডিসি।
সিডিসির মতে, প্রিসিমটোম্যাটিক ট্রান্সমিশন হতে পারে লালা কণার পাশাপাশি পরোক্ষভাবেও। আর কথা বলা এবং অন্যান্য স্বরতন্ত্রের কর্মকাণ্ড যেমন- গান গাওয়ার মাধ্যমেও এই ভাইরাস ছড়াতে পারে। ,এই ভাইরাসে উপসর্গ না থাকলেও যাদের শরীরে এই ভাইরাস আছে তাদের উচ্চস্বরে কথা বলা এবং গান গাওয়ার মাধ্যমেও ভাইরাস ছড়িয়ে পড়তে পারে।,ভ্যাণ্ডারবেল্ট ইউনিভার্সিটি স্কুল অব মেডিসিনের অধ্যাপক এবং সংক্রামক রোগ বিশেষজ্ঞ ডা. উইলিয়াম স্ক্যাফনার বলেন, ‘আপনি সুস্থ বোধ করা মানেই যে আপনি ভাইরাস সংক্রমণের শিকার হননি এ কথা জোর দিয়ে বলা সম্ভব নয়। আবার যে সুস্থ মানুষটির সঙ্গে আপনি কথা বলছেন বা যার গান শুনছেন সে মানুষটিও যে নিরাপদ সেটিও বলা যাবে না।’,সিডিসির প্রতিবেদনে না থাকলেও বুধবার যুক্তরাষ্ট্রের ‘হোয়াইট হাউসের কর্মকর্তাদের আরেকটি গুরুত্বপূর্ণ তথ্য দিয়েছে ভিন্ন এক গবেষক দল। তারা বলছেন, শ্বাস-প্রশ্বাসের মাধ্যমেও ছড়াতে পারে করোনাভাইরাস।,করণীয়,ডা. স্ক্যাফনার বলেন, ‘সবারই উচিত হবে মুখে মাস্ক ব্যবহার করা। যেন হাঁচি, কাশি ও কথা বলার মাধ্যমে শরীরে থাকা ভাইরাস অন্য কাউকে সংক্রমিত করতে পারবে না। ,"
চুলে সরিষার তেল মাখলে যত উপকার,"চুলের যত্নে নারিকেল তেলের কদর বেশি। আর আমরা অনেকেই জানি না যে চুলের যত্নে সরিষার তেল কতটা উপকারী। নিয়মিত এই তেল ব্যবহারে চুলের সব সমস্যার থেকে মুক্তি পাবেন।,ত্বক ও চুলের যত্নে সরিষার তেল ব্যবহৃত করে থাকি। নারিকেল তেলের পাশাপাশি মাঝে মাঝে মাথার তালুতে সরিষার তেল ম্যাসাজ করা খুবই উপকারী।,তবে সরিষার তেল দেয়ার পর চুল ভালো কোনো সুগন্ধযুক্ত শ্যাম্পু দিয়ে পরিষ্কার করতে হবে, যেন তেলের গন্ধ ও ঝাঁজ না থাকে। প্রাকৃতিক কন্ডিশনার সরিষার তেলে আলফা ফ্যাটি অ্যাসিড থাকে, যা চুল সুন্দর, স্বাস্থ্যোজ্জ্বল রাখে। এ ছাড়া আলফা ফ্যাটি অ্যাসিড দারুণ কন্ডিশনারের কাজ করে। ফলে চুল দ্রুত বাড়ে। ,চুল পড়া বন্ধ করে 
 ,চুল পড়া খুবই সাধারণ সমস্যা হয়ে দাঁড়িয়েছে। কারণ অনেক সময় চুলের ফলিকল দুর্বল হয়ে নষ্ট হয়ে যায়। চুলে নিয়মিত সরিষার তেল মালিশ করলে ফলিকল মজবুত হয়ে চুল পড়া বন্ধ হবে। ভিটামিন, মিনারেল ও অ্যান্টিঅক্সিডেন্ট সমৃদ্ধ সরিষার তেলে রয়েছে অ্যান্টিঅক্সিডেন্ট, আয়রন, ক্যালসিয়াম, ম্যাগনেসিয়াম মিনারেল এবং ভিটামিন এ ডি ই ও কে। এ ছাড়া থাকে জিঙ্ক, বিটা ক্যারোটিন ও সেলেনিয়াম, যা চুল লম্বা হতে সাহায্য করে।,রক্তসঞ্চালন বৃদ্ধি করে চুল রুক্ষ, শুষ্ক, নিষ্প্রাণ হয়ে গেলে নিয়মিত মাথার তালুতে সরিষার তেল মালিশ করুন। ফলে মাথার তালুতে রক্ত সঞ্চালন ঠিকভাবে হবে এবং চুলের গোড়া মজবুত হয়ে চুল পড়া বন্ধ হবে। এ ছাড়া চুল সুন্দর, বড়, মজবুত ও স্বাস্থ্যোজ্জ্বল করতে সরিষার তেল অত্যন্ত উপকারী। চুল বড় হতে সাহায্য করে সরিষার তেলে ওমেগা ৩ ফ্যাটি অ্যাসিড থাকে, যা চুল বড় হতে সাহায্য করে। ,অ্যান্টি ফাঙ্গাল উপাদান 
 ,সরিষার তেলে অ্যান্টি ফাঙ্গাল উপাদান থাকায় তা চুলের খুশকি ও চুলকানি দূর করে। ফাঙ্গাশে চুলের গোড়া বুজে গিয়ে চুল পাতলা হয়ে যায়। সে সমস্যা সমাধান করে সরিষার তেল। ,চুলে কীভাবে সরিষার তেল ব্যবহার করবেন- ,১. দই ও সরিষার তেলের মিশ্রণ টকদইয়ের সঙ্গে সরিষার তেল মিশিয়ে মাথার তালুতে ভালোভাবে লাগান। তোয়ালে গরম পানিতে ভিজিয়ে মাথায় পেঁচিয়ে রাখুন। ৩০ মিনিট পর মৃদু শ্যাম্পু দিয়ে ভালোভাবে ধুয়ে ফেলুন। সপ্তাহে একবার বা দু'বার প্রায় ব্যবহার করতে পারেন।,২. সরিষার তেল ও অ্যালোভেরার মিশ্রণ একটি পাত্রে সরিষার তেল ও অ্যালোভেরা মেশান। মাথার তালুতে ভালোভাবে মিশিয়ে ৩০ মিনিট রেখে দিন। তার পর মৃদু শ্যাম্পু দিয়ে ধুয়ে ফেলুন।,৩. লেবুর রস ও সরিষার তেলের মিশ্রণ একটি বাটিতে সরিষার তেল, লেবুর রস ও ধনে গুঁড়ো নিয়ে ভালোভাবে মেশান। মাস্ক হিসাবে চুলে নিয়মিত মাখুন। আধাঘণ্টা রেখে মৃদু শ্যাম্পু সহযোগে ধুয়ে ফেলুন। এর ফলে চুল কন্ডিশন হবে, মজবুত হবে এবং খুশকি দূর হয়ে চুলের আর্দ্রতা বজায় থাকবে।,তথ্যসূত্র: এনডিটিভি,"
"করোনায় ধূমপায়ীদের আক্রান্ত হওয়ার ঝুঁকি বেশি, বলছেন স্বাস্থ্য বিশেষজ্ঞরা","করোনাভাইরাসে ধূমপায়ীদের আক্রান্ত হওয়ার ঝুঁকি বেশি বলে জানিয়েছেন স্বাস্থ্য বিশেষজ্ঞরা।,স্বাস্থ্য বিশেষজ্ঞরা বলছেন, সিগারেট, মারিজুয়ানা কিংবা ই-সিগারেট সেবনকারীদের করোনাভাইরাসে আক্রান্ত ও গুরুতর অসুস্থ হওয়ার ঝুঁকি অন্যদের তুলনায় বেশি। ,মহামারীর এ সময়ে দুশ্চিন্তা দূর করতে অনেকেরই ধূমপানের প্রবণতা বাড়ছে। আর যারা এই কাজটি করছেন, তাদের বিপদের মাত্রা আরও বেড়ে যাচ্ছে। ,এই ভাইরাসে মূলত ফুসফুসে আঘাত হানে। আর ধূমপায়ীদের ফুসফুস অন্যদের তুলনায় বেশি দুর্বল থাকে বলে নানান গবেষণায় দেখা গেছে।,নিউইয়র্ক টাইমস জানিয়েছে, ধূমপান মানুষের রোগ প্রতিরোধ ক্ষমতাও দুর্বল করে দেয়। তাই ঝুঁকি কমাতে ধূমপানের মাত্রা কমিয়ে আনতে কিংবা পারলে ছেড়ে দিতেই বিশেষজ্ঞরা পরামর্শ দিচ্ছেন।,যুক্তরাষ্ট্রের হার্ভার্ড মেডিকেল স্কুলের অধ্যাপক ড. জনাথন উইনিকফ বলেছেন, মহামারীর এই সময়ে ধূমপান ছেড়ে দিলে শুধু আপনার নিজের জীবন বাঁচবে এমন নয়, আর আপনি সুস্থ থাকলে হাসপাতালে যাওয়ার প্রয়োজন হবে না তাই বাঁচবে অন্যের জীবনও। 
নিউ ইংল্যান্ড জার্নাল অব মেডিসিনের সাম্প্রতিক এক অনুসন্ধানে উঠে এসেছে, চীনে করোনায় আক্রান্ত হওয়ার পর যাদের অবস্থা সংকটাপন্ন হয়ে পড়েছিল তাদের মধ্যে ধূমপায়ীদের সংখ্যা বেশি। ,উইনিকফ বলছেন, সিগারেট, ই-সিগারেট, গাঁজা কিংবা মারিজুয়ানা সেবনও এই সময়ে মারাত্মক বিপদ ডেকে আনতে পারে। এটা ফুসফুসের কোষগুলোর ক্ষতি করতে পারে, ভাইরাসের বিস্তৃতিতে সহায়তা করতে পারে এবং সংক্রমণ মোকাবেলার সক্ষমতায় প্রভাব ফেলতে পারে। ,"
ঘরেই তৈরি করুন সুস্বাধু গাজরের হালুয়া,"সুজি ও বুটের ডালের হালুয়া খেয়ে থাকলেও গাজরের হালুয়া অনেকেরই খাওয়া হয়নি।,পুষ্টিগুণে সমৃদ্ধ গাজর সারা বছরই পাবেন হাতের নাগালে। তাই খুব কম সময়ে ঘরেই তৈরি করতে পারেন গাজরের সুস্বাধু হালুয়া।
আসুন জেনে নিই গাজরের হালুয়া তৈরির নিয়ম-,উপকরণ,গাজর ৪০০ গ্রাম, দুধ এক লিটার, চিনি আধাকাপ, গুঁড়ো দুধ আধাকাপ, ঘি আধাকাপ, বাদাম কুচি তিন টেবিল চামচ ও কিশমিশ সাজানোর জন্য।,যেভাবে তৈরি করবেন
 ,প্রথমে গাজর দুধের মধ্যে সিদ্ধ করে নিন। দুধ শুকিয়ে গেলে চুলা থেকে নামিয়ে ঠাণ্ডা করে ব্লেন্ডারে ভার করে ব্লেন্ড করে নিন। এবার একটি প্যানে ঘি দিয়ে তাতে ব্লেন্ড করা গাজর, গুঁড়ো দুধ, চিনি ও এলাচ একসঙ্গে মিশিয়ে নাড়তে থাকুন।,হালুয়ার পানি শুকিয়ে গেলে চুলা থেকে নামিয়ে পাত্রে ঢেলে নিন। ঠাণ্ডা হলে বাদাম কুচি ও কিশমিশ দিয়ে সাজিয়ে পরিবেশন করুন দারুণ সুস্বাদু গাজরের হালুয়া।, ,,"
করোনায় পুরুষরা কেন বেশি আক্রান্ত হচ্ছেন?,"বিশ্বেজুড়ে করোনাভাইরাসের প্রাদুর্ভাবের পর থেকে দেখা যাচ্ছে, নারীদের তুলনায় পুরুষরা এ রোগে বেশি আক্রান্ত হচ্ছেন। তবে পুরুষদের এই রোগে আক্রান্ত হওয়ার কারণ নিয়ে চিকিৎসকদের মধ্যে মতবিরোধ রয়েছে। ,এর প্রধান কারণ হিসেবে চিকিৎসক সুব্রত কুন্ডু মনে করেন, পুরুষরা অনেক বেশি বাইরের কাজ করেন। ,তিনি বলেন, ‘আসলে পুরুষরা নারীদের চেয়ে অনেক বেশি বাইরে বের হন। তাই তারা বেশি করে আক্রান্ত হয়েছেন। যেহেতু তারা বাইরে বের হচ্ছেন, তাই তারা করোনায় আক্রান্তদের সংস্পর্শে আসছেন। সেখান থেকে আক্রান্ত  হচ্ছেন। ডাক্তার সাত্যকি হালদার এ বিষয়ে ডয়েচে ভেলেকে বলেছেন, ‘বিশ্বের অন্য জায়গাতেও একই ধরনের প্রবণতা দেখা যাচ্ছে। ,করোনা হচ্ছে সামাজিক অসুখ। ভাইরাসটি সংক্রমক, অর্থাৎ ছোঁয়াচে। তাই যিনি বাইরে যাচ্ছেন ও আক্রান্ত হচ্ছেন, তিনিই আক্রান্ত হচ্ছেন। পুরুষরা বাইরে যাওয়ায় বেশি আক্রান্ত হচ্ছেন। ,তিনি আরও বলেন, যে কোনো ভাইরসের একটি জেনেটিক কাঠামো থাকে। করোনার ক্ষেত্রে সেই গঠন এখনও বোঝা যায়নি। পুরুষ ও নারীদের রোগ প্রতিরোধ করার ক্ষমতা কারও বেশি কারও কম। ,করোনা কী করে এই প্রতিরোধ ক্ষমতা ভাঙছে, তা এখনও জানা যায়নি। জানা গেলে বোঝা যাবে কেন পুরুষরা বেশি আক্রান্ত হচ্ছেন। ,আইসিএমআরের সমীক্ষায় বলা হয়েছে, করোনায় আক্রান্ত অধিকাংশ লোকের বয়স ৪০ বছরের বেশি। সমীক্ষা অনুসারে ৫০ বছরের বেশি বয়স্করা তুলনায় অনেক বেশি আক্রান্ত হচ্ছেন। ,আইসিএমআরের মতে, মধ্যরেখা হলো ৫৪ বছর। এর কারণ নিয়ে অবশ্য চিকিৎসকরা একমত। তাদের মতে, ৫০ বছরের পর থেকে রোগ প্রতিরোধ ক্ষমতা কমতে থাকে। তাই সংক্রমণ সবচেয়ে বেশি হয়। ,সাত্যকি হালদার মনে করেন, ৫০ বছর বয়সীদের রোগ প্রতিরোধ ক্ষমতা কমলেও ৬০-৬৫ বছর বয়স পর্যন্ত বাইরে বেরোনোর প্রবণতা আগের মতোই থাকে। তাই তারা আক্রান্ত হচ্ছেন বেশি।,"
যেসব রোগ থাকলে করোনায় মৃত্যুর ঝুঁকি বেশি,"বিশেষজ্ঞ চিকিৎসকরা প্রথম থেকেই বলে আসছেন হৃদরোগ, ডায়াবেটিকস ও উচ্চ রক্তচাপের রোগীদের করোনাভাইরাসে আক্রান্ত হওয়া ও মৃত্যুর ঝুঁকি বেশি। তাই এই মহামারী থেকে বাঁচতে এসব রোগীকে সবচেয়ে বেশি সতর্ক থাকতে হবে।   ,এসব রোগীকে সুরক্ষিত রাখতে কিছু পরামর্শ দিয়েছেন ভারতের দ্য বেঙ্গল চেম্বার অব কমার্সের স্বাস্থ্যবিষয়ক কমিটির চেয়ারপারসন বিশিষ্ট কার্ডিওলজিস্ট ডা. রবীন চক্রবর্তী৷ ,ডা. রবীন চক্রবর্তীর মতে, হৃদযন্ত্রে অনেক কারণে করোনাভাইরাসের সংক্রমণ হতে পারে। তার মধ্যে একটি হলো– সরাসরি সেটি হৃদযন্ত্রকে আক্রান্ত করতে পারে। সেটা আবার ৩–৪ রকমভাবে করতে পারে। এর মধ্যে একটি হলো– মায়োকার্ডাইটিসের কারণে প্রদাহ (ইনফ্লেমড)। এটি প্রথমেই হৃদযন্ত্রকে আক্রান্ত করে না। ফুসফুস এবং অন্যান্য অঙ্গে সংক্রমণ হলে এমন হয়। তবে এটি খুব কম মানুষের হয়।,তবে চিন্তার বিষয় হলো, যাদের হৃদরোগ রয়েছে অথবা ডায়াবেটিস, মেলাইটাস, উচ্চ রক্তচাপ, স্ট্রোক হয়েছে, বাইপাস সার্জারি হয়েছে, তাদের ক্ষেত্রে কোভিড–১৯ আরও বেশি সমস্যা তৈরি করতে পারে।,তিনি বলেন, যাদের ডায়াবেটিস, উচ্চ রক্তচাপ রয়েছে, যারা নিয়মিত ধূমপান করতেন, তাদের এই রোগে আক্রান্ত হওয়ার সময় যেসব উপসর্গ দেখা যায়, সেগুলো দেখা যাচ্ছে। হয়তো জ্বর হলো বা একটু কাশি হলো। সেখান থেকে নিউমোনিয়া হওয়ার কথা। তা না হয়ে তাদের বুকে তীব্র ব্যথা অনুভূত হয়, চাপ চাপ ভাব এলো, তার ফলে মনে হতে পারে সেটি একটি হার্টঅ্যাটাক।,তখন একটা ইসিজি করতে দেখা যায়, সেটি হার্টঅ্যাটাকের ইসিজির মতো দেখতে বা কার্ডিয়াক এনজাইম ট্রপোনিন টেস্ট, সিপিকে–এমবি অনেক সময় বেশি থাকে। অনেক সময় ভুলবশত হার্টঅ্যাটাক রোগীর মতো চিকিৎসা হতে পারে। তো সে ক্ষেত্রে হয়তো জানা যায়, সেটি হার্টঅ্যাটাক নয়; সেটি করোনাভাইরাসের সংক্রমণ। ,তাই হৃদযন্ত্র করোনাভাইরাস থেকে নানাভাবে আক্রান্ত হতে পারে।  যাদের ইতিমধ্যে হার্টের কোনো অসুখ আছে। তাদের যদি করোনাভাইরাসের অসুখ হয় বা তারা আক্রান্ত হন, তাদের ক্ষেত্রে সমস্যা বেড়ে যাওয়ার সম্ভাবনা বেশি থাকে। পরবর্তীকালে হৃদযন্ত্র সত্যিই যদি খুব ক্ষতিগ্রস্ত হয়, যেমন অ্যাকিউট কার্ডিয়াক ইনজুরি হয়, তার থেকে যদি হার্ট ফেলিওর হয়, অনেক সময় কার্ডিওজেনিক শক হতে পারে। এনকি মৃত্যুর কারণ হয়েও দাঁড়াতে পারে।,তথ্যসূত্র: কলকাতা২৪,"
হিসাব মহানিয়ন্ত্রকের কার্যালয়ে ১৯০১ জনকে নিয়োগ,"হিসাব মহানিয়ন্ত্রকের কার্যালয় এবং এর আওতাধীন দফতরসমূহে বিভিন্ন পদে ১ হাজার ৯০১ জনকে নিয়োগ দেয়া হবে। আগ্রহ আর যোগ্যতা থাকলে আপনিও আবেদন করতে পারেন।,যেসব পদে নিয়োগ,১. অডিটর : ৫৩৮টি,২. জুনিয়র অডিটর : ৪৫৭টি,৩. অফিস সহায়ক : ২৫৫টি,৪. সাঁটলিপিকার-কাম-কম্পিউটার অপারেটর : ৮টি,৫. ক্যাশিয়ার : ১টি,৬. কেয়ারটেকার : ১টি,৭. সাঁটমুদ্রাক্ষরিক-কাম-কম্পিউটার অপারেটর : ৪০টি,৮. কম্পিউটার মুদ্রাক্ষরিক : ৫৪৪টি,৯. টেলিফোন অপারেটর : ১টি,১০.  ড্রাইভার : ১টি,১১. ফটোকপি অপারেটর : ১৬টি,১২. দফতরি : ৬টি,১৩. সর্টার : ২০টি,১৪. নিরাপত্তা প্রহরী : ১৩টি,আগ্রহী প্রার্থীরা cga.teletalk.com.bd ওয়েবসাইটের মাধ্যমে আবেদন করতে পারবেন। আবেদন করা যাবে ৫ মে বিকাল ৫টা পর্যন্ত।,"
সংক্রমণ রোধে কার্যকর যে চা,"প্রতিদিন সকালে এক কাপ চা প্রতিরোধ করতে পারে সংক্রমণ রোগবালাই। আদা-রসুনের চায়ে ঠাণ্ডা লাগা, গলাব্যথা, অস্টিও আর্থ্রারাইটিস, স্থূলতাসহ নানা সমস্যা থেকে মুক্তি পেতে পারেন।,বর্তমানে করোনাভাইরাসের সংক্রমণ বিশ্বজুড়ে ছড়িয়ে পড়েছে। এই রোগের সংক্রমণ থেকে বাঁচতে ঘরবন্দি রয়েছে বেশিরভাগ মানুষ। 
ঘরবন্দি থাকাবস্থায় অনেক সময়েই হজমের সমস্যা দেখা দেয় ও ওজন বেড়ে যেতে পারে। তাই রোগ প্রতিরোধ ক্ষমতা বাড়াতে, ওজন ঝরাতে এবং হজমশক্তি বাড়াতে খেতে পারেন আদা-রসুন চা।,নিয়মিত সকালে উঠে এই চা খেলে ঠাণ্ডা লাগা, গলাব্যথা, অস্টিও আর্থ্রারাইটিস, ওবেসিটিসহ নানা সমস্যা থেকে মুক্তি পাবেন। কারণ  আদা আর রসুনে আছে এমন কিছু উপাদান যা শরীরকে বিষমুক্ত করে।,এই চায়ের উপকারিতা-,রোগ প্রতিরোধ ক্ষমতা বাড়াতে
 ,ডি কে পাবলিশিং হাউসের 'হিলিং ফুডস' বই অনুসারে, আদায় রয়েছে উদ্বায়ী তেল, যা এনএসএআইডি (অ-স্টেরয়েডাল অ্যান্টি-ইনফ্লেমেটরি ড্রাগ)-এর মতো অ্যান্টি-ইনফ্ল্যামেটরি উপাদানে সমৃদ্ধ। এটি ফ্লু, মাথাব্যথা এবং ঋতুস্রাবের ব্যথার জন্য দারুণ উপকারী। অস্টিও আর্থারাইটিসের ব্যথা কমাতেও সাহায্য করে।,অন্যদিকে রসুনে রয়েছে উচ্চমাত্রায় সালফার, যা সংক্রমণের বিরুদ্ধে লড়াই করতে সহায়তা করে। এটি অ্যান্টিভাইরাল ও  অ্যান্টিপ্যারাসিটিক। তাই ঠাণ্ডা লাগা ও কাশি সহজে কমে। তবে হাঁপানি রোগীদের রসুন খাওয়া ঠিক নয়।,অতিরিক্ত ওজন কমাতে
 ,আপনার পাচনতন্ত্রকে ভালো রাখতে আদা খুব কার্যকর। আদা অন্ত্র নিরাময়ে সহায়তা করে। গ্যাস্ট্রোইনটেস্টাইনাল ট্র্যাক্টের মাধ্যমে খাদ্য চলাচলকে দ্রুততর করে ফোলাভাব কমায় এবং কৃমিকে হ্রাস করে। এ ছাড়া পাচক রসের ক্ষরণ বাড়ায়। আর দ্রুত হজম মানেই ওজন হ্রাস।,রসুন শরীরে জমে থাকা বিষ বের করে দেয়। হজমশক্তি বাড়ায় ও ক্ষুধা কমায়। 
জার্নাল অব নিউট্রিশনে প্রকাশিত একটি সমীক্ষায বলছে, রসুন ক্যালোরি বার্ন করে ওজন কমায়।,যেভাবে তৈরি করবেন আদা-রসুন চা
 ,১. একটি পাত্রে এক কাপ গরম পানি নিয়ে খোসা ছাড়ানো আদা ছোট টুকরো দিন। এর পর ১ চা-চামচ কুচনো রসুন, আধা চা চামচ গোলমরিচ দিয়ে ফোটান।,এবার ছেঁকে নিয়ে আধ চা-চামচ মধু মিশিয়ে গরম গরম পান করুন রোজ সকালে!,তথ্যসূত্র: এনডিটিভি,"
‘স্মার্ট টয়লেট’ জানাবে আপনি সুস্থ কিনা?,"আপনি সুস্থ আছেন কিনা তা জানার জন্য সব সময় চিকিৎসকের কাছে যাওয়ার প্রয়োজন নেই! আধুনিক প্রযুক্তির এই যুগে ব্লাডপ্রেসার কত, হৃদস্পন্দনের গতি স্বাভাবিক কিনা তা ঘরে বসেই স্মার্টফোন ও স্মার্টওয়াচ দিয়ে আপনি সহজে জানতে পারেন।,তবে কখনও শুনেছেন কী এমন কোনো শৌচালয়ের কথা, যেখানে পা দিয়েই বুঝে যাওয়া সম্ভব আপনি কতটা সুস্থ বা আপনার কোনো অসুখ আছে কিনা! শুধু তাই নয়, শনাক্ত করতে পারে ক্যান্সারও। ,এই স্মার্ট টয়লেট তৈরি করেছেন স্ট্যান্ডফোর্ড বিশ্ববিদ্যালয়ের অধ্যাপক সঞ্জীব গম্ভীর। অধ্যাপক গম্ভীর জানান, ১৫ বছর আগেই এই টয়লেট বানানোর বিষয়টি তার মাথায় এসেছিল। দীর্ঘ পরীক্ষা-নিরীক্ষার পর ‘স্মার্ট টয়লেট’ বাস্তবের চেহারা পেয়েছে।,অধ্যাপক গম্ভীর আরও জানান, এই ‘স্মার্ট টয়লেট’ শুধু ইউরিন ইনফেকশন বা কিডনির সমস্যাই নয়, কলোরেক্টাল বা ইউরোলজিক ক্যান্সার শনাক্ত করতেও সক্ষম। এ ছাড়া প্রোস্টেট ক্যান্সার বা কিডনিতে সমস্যার ক্ষেত্রেও এই ‘স্মার্ট টয়লেট’ আগভাগেই সতর্ক করে দিতে পারে।,তবে এই ‘স্মার্ট টয়লেট’কে এক জায়গা থেকে অন্য জায়গায় নিয়ে যাওয়া সম্ভন নয়। কারণ মলমূত্র থেকেই রোগ শনাক্ত করতে পারে এই টয়লেটে বসানো স্মার্ট ডিভাইস। তবে এটিকে আরও উন্নত করতে গবেষণা চালাচ্ছেন সঞ্জীব গম্ভীর ও তার গবেষক দল।,তথ্যসূত্র: জিনিউজ, ,"
শুকনো কাশি মানে কি করোনা সংক্রমণ?,"বিশ্ব স্বাস্থ্য সংস্থা (হু) বলছে, শুকনো কাশিসহ গলা ব্যথা, শ্বাসকষ্ট, জ্বর, ক্লান্তি এবং শরীরের ব্যথা করোনাভাইরাসের প্রাথমিক লক্ষণ।
এছাড়া খুব কম করোনা রোগীরই ডায়রিয়া, বমি এবং নাক দিয়ে পানি পড়ার সমস্যা রয়েছে। ,ভাইরাসের লক্ষণগুলো বেশ কয়েক দিনের মধ্যেই দেখা যায় না। প্রাথমিকভাবে মনে হয় ফ্লু হয়েছে। কোনো সংক্রামিত ব্যক্তি যখন বুঝতে পারেন যে তার দেহে করোনার ভাইরাস রয়েছে, ততক্ষণে সম্ভবত আরও কিছু লোককে তিনি সংক্রামিত করে ফেলেছেন। এমন পরিস্থিতিতে সামাজিক দূরত্ব জরুরি হয়ে পড়ে। ,করোনা ভাইরাসের কমন উপসর্গ জ্বর এবং শুকনো কাশি। ,সাধারণ ফ্লু এবং করোনা ভাইরাস সংক্রমণের মধ্যে পার্থক্য করতে চান তখন বলতে হবে, প্রধান উপসর্গ শুধুই শুকনো কাশি। 
চিকিৎসকদের মতে, এই সংক্রমণে শুকনো কাশি দেখা দেয়। সাধারণ ফ্লুতে শ্লেষ্মা জড়ানো কাশি থাকে। ,শুকনো কাশি কেমন হয়? 
 ,১. শুষ্ক কাশি একটানা হতে থাকে। এই জাতীয় কাশি গলায় চুলকানি সৃষ্টি করতে পারে।,২. শ্বাসতন্ত্রের ফোলাভাব বা জ্বালা প্রায়শই শুষ্ক কাশির কারণ হিসাবে বিবেচিত হয়।,৩. ভেজা কাশির পরিবর্তে ফ্লু নিরাময়ের পরে শুকনো কাশি বেশ কয়েক সপ্তাহ ধরে থাকে।
৪. শুকনো কাশি সুস্থ হতে সময় নেয়। কখনও কখনও এটি একটি দীর্ঘ সময়ও লাগে।,ভেজা কাশি-
 ,১. ভেজা কাশিতে শ্লেষ্মা থাকে।,২. নাক এবং গলা থেকে শ্লেষ্মা বেরিয়ে আসতে পারে।মূলত শ্লেষ্মা শরীরের প্রাকৃতিক প্রতিরক্ষামূলক উপাদান।,৩. অনেক ক্ষেত্রে ক্লান্তি, মাথা ব্যথার মতো লক্ষণগুলিতেও ভেজা কাশি দেখা যায়।,তবে শুষ্ক কাশি মানেই করোনা হয়েছে এমন নয়। শুকনো কাশির পাশাপাশি জ্বর, শ্বাসকষ্ট এবং ডায়রিয়ার সমস্যা হয়। এছাড়া আপনি সম্প্রতি যদি কোনও সংক্রামিত ব্যক্তির সংস্পর্শে আসেন, বিদেশ সফর করেন তাহলে অবশ্যই চিকিৎসকের সঙ্গে যোগাযোগ করুন।,তথ্যসূত্র: এনডিটিভি,"
করোনাভাইরাসের প্রধান ৭ লক্ষণ,"প্রাণঘাতী করোনাভাইরাসে আক্রান্ত হয়ে প্রতিদিনই বাড়ছে লাশের সারি। এরই মধ্যে গোটা বিশ্বে এ প্রাণঘাতী ভাইরাসে মৃত্যুর সংখ্যা ৮২ হাজার ছাড়িয়েছে। ,এখন পর্যন্ত এই ভাইরাসের কোনো প্রতিষেধক বা টিকা আবিষ্কার না হওয়ায় এই ভাইরাস প্রতিরোধে এর লক্ষণ ও প্রতিকার জানা প্রয়োজন। ,ভাইরাসটি শরীরে প্রবেশের ৫ থেকে ১৪ দিন পর্যন্ত কোনো ধরনের লক্ষণ প্রকাশ করে না। প্রথমে শুরু হয় জ্বর, কাশিসহ নানা উপসর্গ বা লক্ষণ। 
আসুন জেনে নিই করোনাভাইরাসের প্রধান ৭ লক্ষণ-,শ্বাস-প্রশ্বাসের সমস্যা,করোনা আক্রান্তদের ক্ষেত্রে প্রধান লক্ষণ হলো শ্বাস-প্রশ্বাসের সমস্যা। যাকে আমরা শ্বাসকষ্ট হিসেবে জানি। কাশি ছাড়াই এই সমস্যাটি দেখা দেবে। মনে হবে বুকের ভেতরে আটকে আছে এবং ফুসফুসে পর্যাপ্ত বাতাস পৌঁছাচ্ছে না।,জ্বর ও শুষ্ক কাশি
 ,করোনাভাইরাসে আক্রান্তের ক্ষেত্রে প্রথম লক্ষণ হলো জ্বর আসা। প্রিভেন্টিভ মেডিসিনের প্রফেসর ও ভ্যান্ডারবিল্ট ইউনিভার্সিটি স্কুল অব মেডিসিনের ইনফেকশাস ডিজিজ এক্সপার্ট ড. উইলিয়াম শ্যাফনার জানান, জ্বর মাপার ক্ষেত্রে বিকাল ও সন্ধ্যার আগে জ্বর মাপা সবচেয়ে সঠিক। এ ছাড়া সঙ্গে শুষ্ক কাশিও থাকতে পারে। ,মাথাব্যথা, গলাব্যথা  ও নাক বন্ধ
 ,বিশ্ব স্বাস্থ্য সংস্থার তথ্যানুসারে ছয় হাজার রোগীর মাঝে অন্তত ১৪ শতাংশের ক্ষেত্রে চীনে করোনাভাইরাসে আক্রান্তদের মাঝে মাথা ও গলাব্যথার সমস্যা এবং ৫ শতাংশ ক্ষেত্রে নাক বন্ধের সমস্যা দেখা গেছে। তবে এই লক্ষণ খুব একটা কমন নয় এবং সাধারণ ফ্লুজনিত সমস্যাতেও দেখা দিতে পারে।,ঠাণ্ডাভাব ও হাড়ে ব্যথা,রাতের বেলায় ঠাণ্ডাভাব দেখা দেবে ও একই সঙ্গে বাড়বে হাড়ে ব্যথাভাব। সেই সঙ্গে জ্বরও বেড়ে যাবে তুলনামূলকভাবে বেশি। ঠাণ্ডা লাগার সমস্যা এত বেশি দেখা দেয় যে কাঁপুনি শুরু হয়।,পরিপাক্বজনিত সমস্যা,প্রথম অবস্থায় ডায়রিয়ার সমস্যাটিকে করোনাভাইরাসের লক্ষণ হিসেবে ধরা হয়। ভাইরাসটি নিয়ে বহু পরীক্ষায় দেখা গেছে পেটের সমস্যাটিও এর মাঝে অন্তর্ভুক্ত।,গন্ধ ও স্বাদ না পাওয়া,এই ভাইরাসে আক্রান্ত হলে স্বাদ ও গন্ধ পাওয়ার ক্ষমতা লোপ পায়। গন্ধ ও স্বাদ না পাওয়ার সমস্যাটিকে বলা হয় অ্যানোজমিয়া (Anosmia).,অবসন্নতা,নভেল করোনাভাইরাসের ক্ষেত্রে প্রচণ্ড মাত্রায় অবসন্নভাবকে প্রাথমিক লক্ষণ হিসেবে ধরা হয়। বিশ্ব স্বাস্থ্য সংস্থা দেখেছে, ৬ হাজার জনের মাঝে অন্তত ৪০ শতাংশের ক্ষেত্রে নিশ্চিত করেছে যে, এই ভাইরাসে আক্রান্ত হওয়ার পর তারা অবসন্নতা অনুভব করেছে। ,কী করবেন?
 ,খুব বেশি প্রয়োজন ছাড়া ঘর থেকে বের হওয়া যাবে না। বাইরে গেলে মাস্ক ব্যবহার করুন। আর হাত জীবাণুমুক্ত রাখতে সাবান দিয়ে কমপক্ষে ২০ সেকেন্ড সময় নিয়ে হাত ধুয়ে ফেলুন।  ,"
শবেবরাতে মুগ ডালের হালুয়া,"আগামীকাল বৃহস্পতিবার শবেবরাত। এদিন হালুয়া-রুটি বানানো বা খাওয়ার রেওয়াজ রয়েছে।,তাই ঘরেই তৈরি করতে পারেন মুগ ডালের হালুয়া। জেনে নিন কীভাবে তৈরি করবেন-,উপকরণ,মুগ ডাল আধা কেজি, চিনি দেড় কাপ বা প্রয়োজনমতো, দুধ ২ কাপ, মাওয়া আধাকাপ, এলাচি ২-৩টি, দারুচিনি ২-৩ টুকরা, ঘি আধাকাপ, কিশমিশ ১ টেবিল চামচ, জাফরান সামান্য, গোলাপজল ১ টেবিল চামচ, কাঠ বাদাম কুচি ১ টেবিল চামচ।,যেভাবে তৈরি করবেন,মুগ ডাল আধা ঘণ্টা ভিজিয়ে রাখুন। দুধ ও সামান্য পানি দিয়ে ডাল সিদ্ধ করে বেটে নিন। এবার প্যানে ঘি দিয়ে কিশমিশ, এলাচ ও দারুচিনি যোগ করুন। মুগ ডাল ও অন্যান্য উপকরণ দিয়ে ভালো করে নাড়তে থাকুন। ,গোলাপজল মিশ্রিত জাফরান দিন। আঠালো হয়ে গেলে নামিয়ে নিন। পাত্রে ঢেলে বাদাম দিয়ে সাজিয়ে পরিবেশন করুন।, ,,"
যেসব রোগ প্রতিরোধ করে তরমুজের স্মুদি,"প্রচণ্ড গরম পড়তে শুরু করেছে। গরমে ঘামের সঙ্গে শরীর থেকে অতিরিক্ত পানি বের হয়ে যাচ্ছে। শরীরে পানির চাহিদা পূরণে খেতে পারেন তরমুজের স্মুদি। তরমুজের ৯২ শতাংশই পানি। তাই তরমুজ খেলে সহজেই পানির তৃষ্ণা মিটে যায়। তরমুজে রয়েছে প্রচুর পরিমাণে ভিটামিন এ, বিটা ক্যারোটিন। বিটা ক্যারোটিন চোখ ভালো রাখে।,কেন খাবেন তরমুজের স্মুদি?,তরমুজের স্মুদি গরমে শরীর ঠাণ্ডা রাখে। তরমুজের থাকা অ্যামাইনো অ্যাসিড ক্রমাগত নাইট্রিক অক্সাইড তৈরি করে রক্তের স্বাভাবিক কার্যপ্রণালি বজায় রাখে।,এতে প্রচুর পরিমাণে ভিটামিন 'এ' রয়েছে। আর রয়েছে বিটা ক্যারোটিন, যা চোখ ভালো রাখে, ত্বক উজ্জ্বল ও সুস্থ থাকে, ভিটামিন বি৬, ভিটামিন বি১ শরীরে এনার্জি তৈরিতে সাহায্য করে, শরীরের পানিশূন্যতা দূর করে, উচ্চরক্তচাপ নিয়ন্ত্রণ করে, কিডনিতে পাথর হওয়ার ঝুঁকিও কমায়, অতিবেগুনি রশ্মির ক্ষতিকর প্রভাব থেকে রক্ষা করে, শরীরের রোগ প্রতিরোধ ক্ষমতা বাড়ায়, প্রোস্টেট ক্যান্সার, কোলন ক্যান্সার ও ফুসফুসের ক্যান্সারের ঝুঁকি কমায়।,তরমুজের স্মুদি তৈরির রেসিপি জানিয়েছে টাইমস অব ইন্ডিয়া। আসুন জেনে নিই কীভাবে তৈরি করবেন তরমুজের স্মুদি।, ,উপাদান,দুই টেবিল চামচ ম্যাঙ্গো জ্যাম, এক টেবিল চামচ মধু, এক কাপ দই, দুই কাপ তরমুজ, দুটি পুদিনা পাতা, বরফের টুকরো, সামান্য দারুচিনি,যেভাবে তৈরি করবেন,ব্ল্যান্ডারের মধ্যে তরমুজ, মধু ও পুদিনা পাতা ব্ল্যান্ড করুন। এর মধ্যে দই ও দারুচিনি দিয়ে আবার ব্ল্যান্ড করুন। এবার একটি গ্লাসের মধ্যে মিশ্রণটি নিন। গ্লাসের মধ্যে ম্যাঙ্গো জ্যাম ও আইস কিউব দিন। ইফতারের সময় পান করতে পারেন মজাদার এই স্মুদি।, ,,"
ঘরবন্দি থেকেও যেভাবে পড়ালেখায় মনোযোগ বাড়াবেন,"করোনাভাইরাসের সংক্রমণ রোধে বন্ধ রয়েছে স্কুল-কলেজ ও বিশ্ববিদ্যালয়। তবে এই বন্ধের পরেই শুরু হবে প্রথম পর্বের পরীক্ষা। তাই ছুটির এই সময়ে ঘরে বসেই নিতে হবে প্রস্তুতি। ,যদিও এই মহামারীর সময়ে দুশ্চিন্তা আর আতঙ্কে সবার দিন কাটছে। পড়াশোনায় খুব একটা মনোযোগ নেই। তবে সামনের দিনগুলোর কথা চিন্তা করে পড়ালেখায় মনোযোগ বাড়াতে হবে। ,আপাতত তাই মনোযোগ দিতে হবে স্টাডি ফ্রম হোম বা বাসায় বসে পড়াতেই। বাসায় থেকে পড়ার মূল চ্যালেঞ্জটি হচ্ছে পরিকল্পনা করে এবং নিয়ম মেনে পড়া।,কীভাবে মনোযোগ বাড়ানো যায়-
 ,পড়ার জন্য লিখিত পরিকল্পনা করা
 ,শুরুতেই পড়ার জন্য একটি লিখিত পরিকল্পনা করতে হবে। ফোনে রিমাইন্ডার দিতে পারেন বা ব্যবহার করতে পারেন ওয়াল প্ল্যানার। কোন কোন বিষয়, কীভাবে পড়বেন তার একটি রুটিন বানিয়ে নিন। ,নোট তৈরি করুন,হাতে যেহেতু যথেষ্ট সময় রয়েছে, তাই পড়ার সঙ্গে সঙ্গে নোটও তৈরি করতে পারেন। অনলাইনে কোনো রিসার্চ পেপার পড়লে তার সোর্স, বই থেকে নোট নিলে পেজ নম্বর লিখে রাখুন। শিশুদের পড়ানোর ক্ষেত্রেও ছোট ছোট পয়েন্ট লিখে রাখা দরকার। পরে পরীক্ষার আগে পুরোটা পড়া সম্ভব না হলে এই নোট খেয়াল করলে অনেক পড়া এগিয়ের যাবে। ,ভিডিও লেকচার,ভিডিও লেকচারের মাধ্যমে ক্লাস করতে পারেন। এ ছাড়া বিভিন্ন অনলাইন প্ল্যাটফর্ম নানা বিষয়ে ভিডিও টিউটোরিয়ালের ব্যবস্থা করছে। এগুলো থেকে নিতে পারেন সাহায্য।  ,পড়ার টেবিল,পড়ার টেবিল গুছিয়ে রাখুন। পড়ার টেবিলে একটি ফুলদানি, বইগুলো গুছিয়ে রাখা ও একটি পানির পটও রাখতে পারেন। ,বেশি তাড়াহুড়ো নয়,পড়া নিয়ে অতিরিক্ত চাপ নেয়ার প্রয়োজন নেই। পড়ার পাশাপাশি অবসর কাটান এবং পছন্দের কাজ করতে পারেন। ,"
করোনাভাইরাস কি গরমে কম ছড়ায়?,"সারাবিশ্বে ঋতু পরিবর্তনের হাওয়া লেগেছে। তুষারপাতের দিন কাটিয়ে ধীরে ধীরে বাড়ছে তাপদাহও। ,নভেল করোনাভাইরাস ঠাণ্ডা-কাশিজনিত ভাইরাস হওয়ায় সবার এখন একটিই প্রশ্ন– উষ্ণ আবহাওয়া কি করোনার প্রাদুর্ভাব কমাতে পারে?,ইনফ্লুয়েঞ্জার মতো নভেল করোনাভাইরাসও কোনো মৌসুমি সংক্রমণের ধাঁচ অনুসরণ করে কিনা তা অত্যন্ত সতর্কতার সঙ্গে পর্যবেক্ষণ করছেন বিশেষজ্ঞরা। তবে তার মাত্রা খুব সামান্য হতে পারে বলে সতর্ক করেছেন তারা। ,যুক্তরাজ্যের দৈনিক গার্ডিয়ান এক প্রতিবেদনে বলেছে, যুক্তরাজ্যে ঠাণ্ডার উপসর্গ দেখানো করোনাভাইরাসের অন্য ধরনগুলো নিয়ে প্রাথমিক গবেষণায় ঋতু বদলের সঙ্গে সংক্রমণ বাড়া-কমার সম্পর্ক খুঁজে পাওয়া গেছে।,গবেষকরা বলছেন, শীতে বাড়লেও বসন্তে আর থাকে না এই ভাইরাস। তবে কিছু ভাইরাস আছে যেগুলো গরমেও সংক্রমিত হয় বলেই মনে হয়।,এইচসিওভি-এনএল৬৩, এইচসিওভি-ওসি৪৩, এইচসিওভি-২২৯ই নিয়ে ইউনিভার্সিটি কলেজ লন্ডনের বিজ্ঞানীদের একটি গবেষণা গত সপ্তাহে প্রকাশ হয়েছে। ,কয়েক বছর আগের নমুনা বিশ্লেষণ করে ওই গবেষণা বলছে, ফেব্রুয়ারি মাসে করোনাভাইরাসের সংক্রমণের হার অনেক বেশি হলেও গ্রীষ্মে এই প্রকোপ কমে আসে।,করোনাভাইরাসের বিস্তারের সঙ্গে উষ্ণ আবহাওয়ার সম্পর্ক ও কমা –বাড়া নিয়ে আরও কিছু গবেষণাতেও দাবি করা হয়েছে বলে জানাচ্ছে গার্ডিয়ান। ,তবে এর পরও কিছুটা সতর্ক থাকাতেই হবে বলে জানিয়েছেন  ইউনিভার্সিটি কলেজ লন্ডনের ওই গবেষণায় নেতৃত্ব দেয়া রব অলড্রিজ।,গার্ডিয়ানকে তিনি বলেন, এই ভাইরাসের প্রকৃতি এখনও বিজ্ঞানীদের কাছে অজানা। তাই ঋতু বদলের কারণে এই প্রকোপ প্রভাবিত হবে কিনা তা নিয়ে এখনই মন্তব্য করা যাচ্ছে না। তাই এখন স্বাস্থ্যবিধি মেনে চলাটাই জরুরি।,রয়টার্স বলছে, সাম্প্রতিক দিনগুলোতে দক্ষিণ-পূর্ব এশিয়ায় করোনাভাইরাসের সংক্রমণ হঠাৎ ব্যাপক বেড়ে যাওয়ায় এই ভাইরাস গরমে কম ছড়ানোর তত্ত্ব নিয়ে এর মধ্যেই ব্যাপক সন্দেহ তৈরি হয়েছে।,গরম অঞ্চলের অনেক দেশে  তুলনামূলক সংক্রমণের ঘটনা বসন্তমুখী ইউরোপ ও আমেরিকার জন্য আশা জাগাচ্ছিল। কিন্তু সম্প্রতি ইন্দোনেশিয়া, থাইল্যান্ড, মালয়েশিয়া, দক্ষিণ এশিয়ার দেশ ভারত এমনকি বাংলাদেশেও পরীক্ষার হার বাড়ার সঙ্গে সঙ্গে সংক্রমণের হারও বাড়ছে। ,তবে বিশ্ব স্বাস্থ্য সংস্থা (ডব্লিউএইচও) আগেই সতর্ক করে জানিয়েছিল, গরমে নভেল করোনাভাইরাস ছড়ানো কমতে পারে এমন কোনো বৈজ্ঞানিক প্রমাণ এখনও পাওয়া যায়নি।  , ,"
করোনার চিকিৎসায় প্লাজমা থেরাপি প্রয়োগে মিলেছে সাফল্য,"করোনাভাইরাসে প্রতিমুহূর্তে বাড়ছে মৃত্যুর সংখ্যা। এরই মধ্যে গোটা বিশ্বে এ প্রাণঘাতী ভাইরাসে মৃত্যুর সংখ্যা বেড়ে দাঁড়িয়েছে ৮২ হাজার ৭৮ জনে। এ মহামারীর কারণে বিশ্ববাসী ঘরবন্দি অবস্থায় রয়েছে, চারদিক সুনসান নীরবতা, জনশূন্য। যেন পৃথিবী আজ এক মৃত্যুপুরীতে পরিণত হয়েছে।,এখনও পর্যন্ত এই ভাইরাসের কোনো টিকা, নির্দিষ্ট কোনো ওষুধ বা প্রতিষেধক আবিষ্কার হয়নি। তাই পরীক্ষামূলক বিকল্প চিকিৎসা পদ্ধতি, আগাম সতর্কতা আর পরিচ্ছন্নতার ওপরেই ভরসা রাখছেন বিশেষজ্ঞরা। ,এ পরিস্থিতিতে সুসংবাদ শোনালেন বিজ্ঞানীরা। করোনা সংক্রমণ থেকে সেরে ওঠা মানুষের রক্ত দিয়েই এ ভাইরাসকে ঠেকানোর কথা ভাবছেন তারা।,সম্প্রতি দক্ষিণ কোরিয়ার দুই বয়স্ক নিউমনিয়ায় আক্রান্ত ব্যক্তির চিকিৎসায় সেখানকার চিকিৎসকরা এই একই অসুখ থেকে সেরে ওঠা ব্যক্তিদের প্লাজমা বা রক্তরস ব্যবহার করেন। ,চিকিৎসকদের দাবি, এর ফলে ওই দুই বয়স্ক নিউমনিয়ায় আক্রান্ত ব্যক্তি দ্রুত সেরে উঠেছেন।
বিজ্ঞানীরা জানাচ্ছেন, প্লাজমা বা রক্তরস ব্যবহার করা এই চিকিৎসা পদ্ধতি অনেক পুরনো। একে কনভালেসেন্ট প্লাজমা থেরাপি বলা হয়। 
বিজ্ঞানীরা এখন এই কনভালেসেন্ট প্লাজমা থেরাপিকেই কাজে লাগাতে চাইছেন এই ভাইরাসের চিকিৎসায়।,বিবিসিতে প্রকাশিত প্রতিবেদন অনুযায়ী, সম্প্রতি চীনের ‘ন্যাশনাল ক্লিনিক্যাল রিসার্চ সেন্টার ফর ইনফেকশাস ডিজিজ’-এ ৩৬ থেকে ৭৩ বছর বয়সী পাঁচ রোগীর ওপর এই কনভালেসেন্ট প্লাজমা থেরাপি প্রয়োগ করে দেখা হয়েছিল। এখানকার গবেষকদের দাবি, এই পদ্ধতিতে চিকিৎসার পর ১২ দিনের মধ্যেই সবাই সম্পূর্ণ সুস্থ হয়ে উঠেছেন।,এই তত্ত্বের ওপর ভিত্তি করে ইতিমধ্যে মার্কিন যুক্তরাষ্ট্রের একাধিক প্রদেশে করোনা থেকে সেরে ওঠা ব্যক্তিদের রক্তের প্লাজমা সংগ্রহ করতে শুরু করেছেন গবেষকরা। ,আমেরিকান রেডক্রস এমনই রক্তদাতাদের বিষয়ে তথ্য সংগ্রহের জন্য একটি ওয়েবসাইটও খুলেছে। এই নতুন পদ্ধতিতে যদি সত্যিই সাফল্য পান বিজ্ঞানীরা তা হলে করোনার চিকিৎসায় গতি আনা সম্ভব হবে।,তথ্যসূত্র: জিনিউজ, ,"
"হ্যান্ড স্যানিটাইজার ব্যবহার করছেন, আগুন থেকে সাবধান","করোনাভাইরাসের সংক্রমণ ঠেকাতে হ্যান্ড স্যানিটাইজার ব্যবহার করে রান্নাঘরে কাজ করছেন্। আপনি জানেন কি হতে পারে ভয়াবহ বিপদ। ,ভাইরাসের সংক্রমণ রোধে সবচেয়ে কার্যকর উপায় সাবান পানি দিয়ে কমপক্ষে ২০ সেকেন্ড হাত ধোয়া। তবে হাতের কাছে সাবান না থাকলেই কেবল ‘হ্যান্ড স্যানিটাইজার’ কিংবা ‘হ্যান্ড রাব’  ব্যবহার করতে পারেন। ,রান্নাঘরে বাড়তি সাবধানতা অবলম্বন করতে হবে। কারণ রান্না করার সময় খাবারের মাধ্যমেই নিমেষেই পুরো পরিবারে শরীরে পৌঁছে যেতে পারে মারাত্মক এ ভাইরাস।,করোনাভাইরাস ধ্বংস করতে হলে অবশ্যই ৬০ শতাংশ বা তারও বেশি অ্যালকোহল থাকতে হবে ব্যবহৃত ‘হ্যান্ড স্যানিটাইজার’ কিংবা ‘হ্যান্ড রাব’য়ে। ,অ্যালকোহল তীব্র দাহ্যপদার্থ হওয়ায় জলন্ত চুলার আশপাশে তা ব্যবহার করা বিপজ্জনক। স্প্রেজাতীয় হ্যান্ড স্যানিটাইজার বিশেষ বিপজ্জনক।,ভারতীয় গণমাধ্যমগুলোর প্রকাশিত সংবাদ থেকে জানা যায়, ৪৪ বছর বয়সী এক বৃদ্ধ রান্নাঘরে চুলার কাছে কাজ কারা সময় দুর্ঘটনাবশত ‘হ্যান্ড স্যানিটাইজার’য়ের বোতল উল্টে গিয়ে কাপড়ে পড়ে। এবং তাতে আগুন ধরে যায়। এতে তার শরীরের ৩৫ শতাংশ পুড়ে যায়।,এমন দুর্ঘটনা যে কারও ঘটে যেতে পারে। আর দেশের এই ‘লকডাউন’ পরিস্থিতিতে তাৎক্ষণিক চিকিৎসা পাওয়াও হবে দুষ্কর।
ভারতের স্যার গঙ্গারাম হাসপাতালের ‘প্লাস্টিক অ্যান্ড কসমেটিক সার্জারি’ বিভাগের চেয়ারম্যান ডা. মহেশ মঙ্গল বলেন, বেশিরভাগ স্যানিটাইজারে থাকে ৬২ শতাংশ ইথাইল অ্যালকোহল, যা আগুনের আশপাশে যথেষ্ট বিপজ্জনক একটি দ্রবণ। তাই আগুনের আশপাশে তা ব্যবহার কিংবা সংরক্ষণ করা উচিত নয়। ,কী করবেন
১. রান্নাঘর থেকে নিরাপদ দূরত্বে রাখতে হবে সব প্রকার ‘হ্যান্ড স্যানিটাইজার’ ও ‘হ্যান্ড রাব’। নিরাপদ বোতলে তা সংগ্রহ করাও জরুরি।,২. ব্যবহারের সময় আগুনের কাছে থাকা যাবে না। ,৩. রান্না করার সময় নিশ্চয়ই হাতের নাগালে সাবান ও পানি থাকবে।,৪. তবে এ সময়ে ‘হ্যান্ড স্যানিটাইজার’ ব্যবহার না করাই হবে বু্দ্ধিমানের কাজ। কারণ এদের অতিরিক্ত ব্যবহার ত্বকের জন্যও ক্ষতিকর হতে পারে।,"
এবার করোনাভাইরাসের ওষুধ তৈরির সুসংবাদ দিলেন মার্কিন গবেষকরা,"প্রাণঘাতী করোনাভাইরাসের ‘কাযকরী’ ভ্যাকসিন আবিষ্কারের পর এবার এই ভাইরাসটির ওষুধ বা বড়ি তৈরির সুসংবাদ দিলেন মার্কিন গবেষকরা।,তাদের দাবি, করোনাভাইরাসের বিরুদ্ধে প্রতিরোধ গড়তে পারে, মুখে খাওয়ার এমন ওষুধ বা বড়ি নিয়ে পরীক্ষাগারে সফল পরীক্ষা চালিয়েছেন তারা।,এ সংক্রান্ত একটি গবেষণা নিবন্ধ ‘সায়েন্স ট্রান্সলেশনাল মেডিসিন’ সাময়িকীতে প্রকাশিত হয়েছে।,যুক্তরাষ্ট্রের ইমোরি বিশ্ববিদ্যালয়, নর্থ ক্যারোলাইনা বিশ্ববিদ্যালয় ও ভ্যান্ডারবিল্ট ইউনিভার্সিটি মেডিকেল সেন্টারের একদল গবেষক নতুন  এ ওষুধ নিয়ে গবেষণা করেছে। ,এই বড়ি টেস্টটিউবে মানুষের ফুসফুসের কোষের প্রতিলিপিতে করোনাভাইরাস বিস্তারে বাধা দিতে সক্ষম হয়েছে বলে মার্কিন গবেষকরা জানিয়েছেন।  ,এ ছাড়া ইঁদুরের ওপরও এ ওষুধ নিয়ে তারা গবেষণা করে দেখেছেন যে, ইঁদুরের ক্ষেত্রে ঘনিষ্ঠভাবে সম্পর্কিত করোনাভাইরাসকে পুনরুৎপাদনে বেশ কিছু দিন বাধা দেয়ার এবং ফুসফুসের কার্যকারিতা উন্নত করার প্রমাণ মিলেছে। ,ওষুধটিকে গবেষকরা বলছেন, ‘ইআইডিডি-২৮০১’। এটি মূলত সার্স-কোভ-২ ভাইরাসের উচ্চ সংখ্যায় পুনরুত্পাদন এবং সংক্রমণে বাধা সৃষ্টি করে। ,গবেষকরা বলছেন, তাদের তৈরি ওষুধটি এখনও মানুষের ক্ষেত্রে পরীক্ষা করে দেখা হয়নি। তবে এর প্রভাব যদি মানুষের ক্ষেত্রেও একই রকম হয়, তবে কোভিড-১৯ মহামারীর ক্ষেত্রে এটিই হবে প্রথম বড়ি।,বিশেষজ্ঞরা বলছেন, মুখে খাওয়ার ওষুধ বা বড়ি হিসেবে করোনার ওষুধ পেলে তা আশীর্বাদ হবে। কারণ শিরায় ইনজেকশন দেয়ার চেয়ে বেশি লোককে ওষুধ দেয়া সহজ হবে।,ইতিমধ্যে রিজব্যাক বায়োথেরাপিউটিক্স নামের একটি প্রতিষ্ঠান ওই ওষুধের লাইসেন্স নিয়েছে। যুক্তরাষ্ট্রের ফুড অ্যান্ড ড্রাগ অ্যাডমিনিস্ট্রেশন (এফডিএ) ওষুধ পরীক্ষার জন্য অনুমতিও দিয়েছে। ,আগামী কয়েক মাসের মধ্যে ১০ রোগীকে ভাইরাস প্রতিরোধী ওই ওষুধ দিয়ে পরীক্ষা করা হবে।,এর আগে যুক্তরাষ্ট্রের পেনসিলভানিয়ার পিটসবার্গ ইউনিভার্সিটির বিজ্ঞানীরা প্রাণঘাতী করোনাভাইরাসের ভ্যাকসিন আবিষ্কার করতে সক্ষম হয়েছেন বলে দাবি করছেন।,নতুন করোনাভাইরাসের চিকিৎসায় একটি কার্যকরী ভ্যাকসিন পেয়ে গেছেন বলে বিজ্ঞানীদের বিশ্বাস।,তাদের দাবি, ইঁদুরের শরীরে ভ্যাকসিনটি প্রয়োগের পর অ্যান্টিবডি তৈরি হয়েছে।,চিকিৎসাবিষয়ক বিখ্যাত ল্যানসেট জার্নালে করোনার ভ্যাকসিন আবিষ্কার নিয়ে পিটসবার্গের স্কুল অব মেডিসিনে এ গবেষণা প্রকাশ হয়।,ভ্যাকসিনটি রোগের বিস্তারকে উল্লেখযোগ্যভাবে প্রভাবিত করতে দ্রুত কার্যকর হতে পারে বলে গবেষকরা এক ঘোষণায় জানিয়েছেন।,নতুন এই ভ্যাকসিনের তারা নাম দিয়েছেন ‘পিটকোভ্যাক’। যার পূর্ণরূপ পিটসবার্গ করোনাভাইরাস ভ্যাকসিন।,ভ্যাকসিনটির অনুমোদনের জন্য যুক্তরাষ্ট্রের খাদ্য এবং ওষুধ প্রশাসনের (এফডিএ) কাছে আবেদন জানিয়েছেন গবেষকরা। তারা আশা করছেন, আগামী কয়েক মাসের মধ্যে মানুষের শরীরে তারা ভ্যাকসিনটির ক্লিনিক্যাল ট্রায়াল শুরু করতে পারবেন।,"
লকডাউনে যেসব পণ্য সংরক্ষণে রাখা উচিত,"করোনাভাইরাসের কারণে বেশিরভাগ মানুষ এখন ঘরবন্দি রয়েছেন। এ সময়ে প্রয়োজনীয় জিনিসপত্র সংরক্ষণে রাখা উচিত ও বাইরে না যাওয়া উত্তম। ,আসুন জেনে নিই মহামারীর সময় যেসব পণ্য সংরক্ষণে রাখা উচিত–,১. ঘরবন্দির এই সময়ে প্রয়োজনীয় শুকনা খাবারগুলো সংগ্রহে রাখুন। চাল, আটা, ময়দা, ডাল, বিন, মটর ইত্যাদি সংরক্ষণে রাখুন। ওটস বা অন্যান্য শস্য পরবর্তী ১৪ দিনের জন্য সংরক্ষণ করতে পারেন।  ,২. ক্যান বা টিনের কৌটাজাত খাবারের সংগ্রহে রাখতে পারেন। মেয়াদ ঠিকমতো দেখে নিয়ে পছন্দসই ক্যানজাত খাবার সংরক্ষণে রাখুন। চাইলে ক্যান-টুনা, ফল ও সবজি কিনতে পারেন। ,৩. বাসায় বাড়তি নাস্তার ঝামেলায় যেতে চান না কেবল তারা ‘ফ্রোজেন ফুড’ কিনে রাখতে পারেন। ,৪. রেফ্রিজারেইটরে ভালো থাকে এমন ফল ও সবজি কিনে সংরক্ষণে রাখতে পারেন। এ ছাড়া আলু ও পেঁয়াজ কিনে রাখতে পারেন।,৫. দুধ বা ফলের জুস কেনার আগে মেয়াদ দেখে নিন। এ ছাড়া রান্নার তেল সংরক্ষণ করে রাখতে পারেন। ,৬. বাদাম, শুকনা ফল, খেজুর বা শুকনা বেরি সংরক্ষণে রাখতে পারেন। এ ছাড়া সূর্যমুখীর বীজ, চিয়া, কুমড়ার বীজও সংরক্ষণে রাখতে পারেন। এসব ফল, বীজ ও বাদাম মিশিয়ে স্বাস্থ্যকর নাস্তা বানানো যায়।,৭. পছন্দমতো চকোলেট, চিপস, বিস্কুট ও অন্যান্য খাবার সংরক্ষণে রাখতে পারেন। এ ছাড়া চা ও কফি খাওয়ার অভ্যাস থাকলে তাও সংরক্ষণে রাখা ভালো।,৮. যে কোনো সংক্রমণ প্রতিরোধে জীবাণুনাশক অত্যাবশ্যকীয় উপাদান। তাই ঘরে প্রয়োজনীয় সাবান, স্যানিটাইজার, কাপড় ধোয়ার ডিটারজেন্ট, ঘর পরিষ্কারের জীবাণুনাশক ইত্যাদি কিনে রাখতে পারেন।,৯. শিশু থাকলে তার প্রয়োজনীয় খাবার, ডায়াপার ও অন্যান্য জিনিসপত্র কিনে সংরক্ষণ করুন। ,১০. নিজের ও পরিবারের অন্যান্য সদস্যের প্রয়োজনীয় ওষুধপত্র সংগ্রহ করতে পারেন।,"
হাত জীবাণুমুক্ত করতে কোনটি বেশি কার্যকর সাবান নাকি স্যানিটাইজার?,"প্রাণঘাতী করোনাভাইরাসের কোনো টিকা বা প্রতিষেধক এখনও আবিষ্কার হয়নি। তাই এ রোগকে প্রতিরোধ করাই হচ্ছে সবচেয়ে উত্তম উপায়। ,এই ভাইরাসের সংক্রমণ রোধে কমপক্ষে ২০ সেকেন্ড সাবান দিয়ে হাত ধোয়ার পরামর্শ দিয়েছে বিশ্ব স্বাস্থ্য সংস্থা। তবে এখন প্রশ্ন হলো– হাত জীবাণুমুক্ত করতে কোনটি বেশি কার্যকর– সাবান নাকি স্যানিটাইজার।,আসুন জেনে নিই-,১. করোনাভাইরাসের সংক্রমণ, সোয়াইন ফ্লু, গ্যাস্ট্রোএন্ট্রাইটিসের মতো রোগ ভাইরাস বা ব্যাকটেরিয়ার সংক্রমণের ফলে ছড়ায়। এসব জীবাণু মূলত ছড়ায় হাত থেকেই। এ জীবাণু নির্মূল করার ক্ষমতা হ্যান্ড স্যানিটাইজারের নেই। এ ক্ষেত্রে সাবান দিয়ে ভালো করে হাত, মুখ ধোয়াটাই সবচেয়ে ভালো।,২. শিশুরা খেলাধুলার পর বাড়ি ফিরলে সাবান দিয়ে হাত-পা, মুখ ভালো করে ধোয়াতে হবে। ,৩. হ্যান্ড স্যানিটাইজার বা সাবানের মধ্যে থাকে অ্যান্টিসেপটিক ও অ্যান্টিব্যাকটেরিয়াল এজেন্ট ক্লোরেক্সিডিন নামের একটি উপাদান, যা ৪ শতাংশের বেশি হলেই ত্বকের সমস্যা হতে পারে।,৪. হ্যান্ড স্যানিটাইজার অনেক সময় ক্ষতিকর ব্যাকটেরিয়ার সঙ্গে উপকারী ব্যাকটেরিয়াও মেরে ফেলে। ফলে অনেক ক্ষেত্রে ত্বকের ক্ষতির আশঙ্কা বেড়ে যায়।,৫. বেশিরভাগ হ্যান্ড স্যানিটাইজারে রয়েছে ‘সিনথেটিক ফ্রেগরেন্স’ যার রাসায়নিক উপাদান যা শরীরে সঠিক পরিমাণে হরমোন উত্পাদনে বাধা সৃষ্টি করে।,৬. বেশিরভাগ হ্যান্ড স্যানিটাইজারে মূল উপাদান হলো অ্যালকোহল, যা ত্বক জীবাণুমুক্ত করতে সাহায্য করে। কিন্তু ওই অ্যালকোহলের প্রভাবেই ত্বকের স্বাভাবিক আর্দ্রতা নষ্ট হয়। ফলে ত্বক শুষ্ক হয়ে পড়ে।,৭. হাতের কাছে পানি না থাকলেই হ্যান্ড স্যানিটাইজার ব্যবহার করুন। বাদবাকি সময় সাবান দিয়েই হাত ভালো করে জীবাণুমুক্ত করুন।,তথ্যসূত্র: জিনিউজ,"
"সংক্রমণ এড়াতে সবজি, মাছ-মাংস যেভাবে পরিষ্কার করবেন","শাকসবজি, মাছ-মাংস কিনতে ছুটছেন বাজারে। তবে আপনি জানেন কী? এসব কাঁচাবাজারে হাজারও মানুষের হাতের স্পর্শ লেগেছে, যা থেকে ছাড়তে পারে প্রাণঘাতী করোনাভাইরাস। বিপদগ্রস্ত হতে পারেন আপনি ও আপনার পরিবার।  ,তাই এগুলো কেনার পর অবশ্যই পরিষ্কার করতে হবে। ,তবে কীভাবে পরিষ্কার করবেন সে বিষয়ে জানিয়েছেন নিউজার্সির রটজার্স ইউনিভার্সিটির ফুড সায়েন্স ডিপার্টমেন্টের প্রফেসর ডোনাল্ড স্যাফনার।,বিশ্ব স্বাস্থ্য সংস্থার মতে, এখন পর্যন্ত শাকসবজি, মাছ-মাংস বা ফল থেকে এই ভাইরাস ছড়িয়ে পড়ার কোনো প্রমাণ পাওয়া যায়নি। 
ডোনাল্ডের মতে, তাই খাবার নয়, সাবধান থাকতে হবে মানুষ থেকে। বাজার থেকে আপনি যদি একটি আপেল কিনেন, এর আগে সেটি স্পর্শ করেছিলেন হাঁচি-কাশিতে আক্রান্ত কোনো মানুষ। আপনি যদি সেই আপেল নাকে ও মুখে ঘষেন, অথবা হাত নাকে মুখে দেন- তবেই সংক্রমণের সম্ভাবনা বেড়ে যায়। ,তবে বাজার থেকে এসেই ভালো করে হাত ও আপেল ধুয়ে খেতে হবে। ,করোনা আতঙ্কের এই সময় বাজার থেকে কেনা শাকসবজি, ফল বা কাঁচা-মাছ মাংস পরিষ্কার নিয়ে অনেকেই দ্বিধান্বিত থাকেন। 
ডোনাল্ড বলছেন, সাবান-পানি অথবা ব্লিচের সল্যুশন দিয়ে খাবার পরিষ্কার করার প্রয়োজন নেই। সাধারণভাবে পরিষ্কার করুন এগুলো। ,আসুন জেনে নিই এ সম্পর্কে কিছু টিপস।,১. বাজার থেকে এসে ভালো করে হাত মুখ ধুয়ে নিন সাবান দিয়ে।,২. শাকসবজি, ফল, মাছ-মাংস পানিতে ধুয়ে নিন। ব্রাশ বা হাত দিয়ে ঘষে ঘষে পরিষ্কার করাই যথেষ্ট।,৩. শাকসবজি ও মাছ-মাংস আলাদা স্থানে সংরক্ষণ করুন।,৪. কাটার সময়ও আলাদা চপিং বোর্ড ব্যবহার করুন।,৫. মাছ-মাংস ও সবজি কাটার পর আলাদাভাবে খুব ভালো করে হাত ধুয়ে নিন।,৬. যদিও এখন পর্যন্ত কাঁচাসবজি থেকে এই ভাইরাস সংক্রমণের কোনো খবর পাওয়া যায়নি, তবু সম্ভব হলে কাঁচা শাকসবজি এ সময় এড়িয়েই চলুন।,৭. যেসব ফল খোসা ছাড়িয়ে খাওয়া সম্ভব, সেগুলো খোসা ছাড়িয়ে খান।,৮. জার্নাল অব অ্যাগ্রিকালচার অ্যান্ড ফুড কেমিস্ট্রিতে প্রকাশিত এক গবেষণা মতে, বেকিং সোডা সবজি ও ফলে থাকা জীবাণু ধ্বংস করে। এ জন্য সিঙ্কে পানি ভর্তি করে ১ টেবিল চাম বেকিং সোডা মিশিয়ে ১৫ মিনিট ভিজিয়ে রাখুন শাকসবজি ও ফল।,তথ্য: ইনসাইডার, কনজিউমার রিপোর্টস    , ,"
করোনাভাইরাস নিয়ে বিশ্বনেতাদের ৮ বিতর্কিত মন্তব্য,"করোনাভাইরাসে সারাবিশ্বে এখন পর্যন্ত প্রায় ৭০ হাজার মানুষের মৃত্যু হয়েছে। এই মহামারী সামাল দিতে প্রায় সব দেশের সরকারই হিমশিম খাচ্ছে। তবে বিশ্বের কিছুসংখ্যক দেশের নেতা প্রাণঘাতী এ ভাইরাস নিয়ে বিতর্কিত মন্তব্য ও বিভ্রান্তিকর তথ্য ছড়ানোর কারণে সমালোচিত হচ্ছেন। এখানে এ রকম কয়েকটি বিতর্কিত মন্তব্য তুলে ধরা হলো– ,'আমাদের নিয়ন্ত্রণে আছে' 
 ,যুক্তরাষ্ট্রে প্রথম যেদিন করোনাভাইরাসে কেউ আক্রান্ত হওয়ার খবর রিপোর্ট করা হলো, তার দুদিন পর ২২ জানুয়ারি প্রেসিডেন্ট ডোনাল্ড ট্রাম্প সিএনবিসিকে একটি সাক্ষাৎকার দেন। তিনি যুক্তরাষ্ট্রে কোভিড-নাইনটিনের সংক্রমণকে খুব একটা গুরুত্ব দেননি। তিনি বলেছিলেন, করোনা আমাদের নিয়ন্ত্রণে রয়েছে। ,'এটি সামান্য ফ্লুর মতো'
 ,ব্রাজিলে কোভিড নাইনটিনের সংক্রমণ দেখা দেয়ার পর থেকে রাষ্ট্রপ্রধান বোলসোনারোর জনপ্রিয়তা কমতে শুরু করে। সম্প্রতি তিনি টেলিভিশনে জাতির উদ্দেশ্যে যে ভাষণ দিয়েছেন, তা ব্রাজিলের অনেক মানুষকে ক্ষুব্ধ করেছে। লাখো মানুষ থালাবাসন পিটিয়ে প্রেসিডেন্টের এই ভাষণের প্রতিবাদ জানিয়েছেন। ,'আমি আপনাকে কবর দিয়ে দেব' 
 ,ফিলিপাইনের প্রেসিডেন্ট রদ্রিগো দুতের্তে করোনাভাইরাসের হুমকিকে অনেক গুরুত্ব দিয়েছেন। দেশটিতে কঠোর সব বিধিনিষেধ আরোপ করা হয়েছে। তার মধ্যে রয়েছে লকডাউন ও কারফিউ জারি করা। তবে খাদ্য ঘাটতির প্রতিবাদে একবার রাস্তায় বিক্ষোভ হয়েছে। প্রেসিডেন্ট দুতের্তের জবাব কী ছিল? নির্দেশনা ভঙ্গকারীদের হুমকি দিয়ে তিনি বলেছেন, নিরাপত্তা বাহিনী তাদেরকে গুলি করে মেরে ফেলবে। 
',‘করমর্দন নিয়ে চিন্তিত নই' 
 ,যুক্তরাজ্যে কোভিড-নাইনটিনের সংক্রমণ বেড়ে যাওয়ার পরও ব্রিটিশ প্রধানমন্ত্রী বরিস জনসন ৩ মার্চ সংবাদ সম্মেলনে সাংবাদিকদের বলেছেন, তিনি লোকজনের সঙ্গে করমর্দন করার ব্যাপারে উদ্বিগ্ন নন। তার প্রধান বক্তব্য ছিল এই ভাইরাসটি প্রতিরোধে সবচেয়ে গুরুত্বপূর্ণ হচ্ছে হাত ধোয়া। প্রধানমন্ত্রীর এই মন্তব্যের ফলে তাকে প্রচুর সমালোচনার মুখে পড়তে হয়েছে।
',আপনি তো এগুলোকে চারপাশে উড়তে দেখেননি। দেখেছেন কি?' ,করোনাভাইরাস মহামারীর ব্যাপারে বেলারুশের প্রেসিডেন্ট আলেকজান্ডার লুকাশেঙ্কো যে মনোভাব দেখে অনেকেই বিস্ময় প্রকাশ করেছেন। তার দেশেও করোনাভাইরাসের বিস্তার ঠেকাতে ব্যবস্থা নেয়ার কথা বলা হলে তিনি হাস্যোচ্ছলে তা উড়িয়ে দিয়েছেন। বলেছেন, তিনি তো এই ভাইরাসকে 'চারপাশে উড়তে' দেখেননি। ,'পরিবারকে নিয়ে বাইরে খাওয়া চালিয়ে যান' ,মেক্সিকোর প্রেসিডেন্ট আন্দ্রেস মানুয়েল লোপেজ ওব্রাদোর কোভিড-নাইনটিন মোকাবেলায় তার দেশের স্বাস্থ্য কর্মকর্তাদের দেয়া উপদেশের বিরোধিতা করে আসছেন। একই সঙ্গে এই ভাইরাসের যে বিপদ সেটিও তিনি খাটো করে দেখিয়েছেন। সারা দেশে ঘুরে বেড়িয়েছেন। তাকে জনসমাগমে যোগ দিতে দেখা গেছে। দেখা গেছে শিশুদের চুম্বন করতে এবং সমর্থকদের ভিড়ে মিশে গিয়ে তাদের শুভেচ্ছা জানাতে।,
'সমকামী বিবাহ আইন দায়ী' ,ইরাকে প্রভাবশালী শিয়া নেতা মুক্তাদা আল-সদর যুক্তরাষ্ট্রবিরোধী দেশগুলোতে করোনাভাইরাসের সংক্রমণ ছড়িয়ে দেয়ার জন্য প্রেসিডেন্ট ডোনাল্ড ট্রাম্পকে অভিযুক্ত করেছেন। ভাইরাসটির বিস্তার প্রতিরোধে ইরাকে যেসব ব্যবস্থা নেয়া হয়েছে, সেগুলো ভঙ্গ করে আল-সদর নামাজের আয়োজন করছেন। এ ছাড়া কোভিড-নাইনটিন ছড়িয়ে পড়ার জন্য তিনি 'সমকামী বিবাহ আইনকে' দায়ী করেছেন। কিন্তু যেসব দেশ সবচেয়ে মারাত্মকভাবে ক্ষতিগ্রস্ত হয়েছে, সেই ইতালি ও স্পেনে এ ধরনের বিয়েকে বৈধতা দিয়ে কোনো আইন তৈরি করা হয়নি।,'জনগণকে আমরা কিছু তথ্য দিইনি' 
 ,ইন্দোনেশিয়ার প্রেসিডেন্ট জোকো উইদোদো স্বীকার করেছেন উদ্দেশ্যমূলকভাবেই তিনি কোভিড-নাইনটিন সংক্রান্ত কিছু তথ্য গোপন করেছিলেন। ঠিক কতজন এই ভাইরাসে আক্রান্ত হয়েছেন সেটি জানানো হয়নি। তিনি বলেন, লোকজন যাতে পাগলের মতো কেনাকাটা করতে শুরু না করে দেয় সে জন্যই এই তথ্য গোপন করা হয়েছে। ,তথ্যসূত্র: বিবিসি বাংলা,"
করোনা পরীক্ষা কেন প্রয়োজন?," করোনাভাইরাস মহামারী আকারে ছড়ানোর পরও এ ভাইরাস শনাক্ত করার জন্য যথেষ্টভাবে পরীক্ষা করা হচ্ছে না বলে বিশ্বের বহুদেশ থেকে নানা অভিযোগ রয়েছে।
চীনের হুবেইপ্রদেশের উহান শহর থেকে এই ভাইরাসের সূত্রপাত। সেখানে সংক্রমণ ছড়িয়ে পড়ার পর থেকে ব্যাপকসংখ্যক মানুষের শরীরে ভাইরাসের উপস্থিতি পরীক্ষা করে দেখা হয়েছে।,দক্ষিণ কোরিয়া সেখানে সংক্রমণ শুরু হওয়ার পর থেকেই দ্রুত সাধারণ মানুষের শরীরে পরীক্ষা চালিয়েছে।,এ ছাড়া ইউরোপের দেশগুলোর মধ্যে পরীক্ষার ব্যাপারে সবচেয়ে এগিয়ে জার্মানি। ব্রিটেনের সরকার যতসংখ্যক মানুষকে পরীক্ষা করা হবে বলে প্রতিশ্রুতি দিয়েছিল তা পূরণ করতে পারেনি। আর বাংলাদেশ ও ভারতেও যথেষ্ট পরীক্ষা হচ্ছে না বলে অভিযোগ রয়েছে।,কীভাবে পরীক্ষা করা হয়?
 ,হাসপাতালগুলোতে করোনা পরীক্ষার জন্য নাক ও গলার ভেতর থেকে নমুনা নেয়া হচ্ছে। তার পর সেই নমুনা পাঠানো হচ্ছে গবেষণাগারে দেখার জন্য। সেখান থেকে পরীক্ষার ফল জানতে কয়েক দিন সময় লাগছে। ,এ ছাড়া ব্রিটিশ সরকার আরও একটি পরীক্ষা শুরু করতে আগ্রহী। সেটি হলো অ্যান্টিবডি পরীক্ষা।,এই পরীক্ষায় দেখা হবে কারও শরীরে ইতিমধ্যে এ ভাইরাস রয়েছে কিনা। অর্থাৎ দেখা হবে কারও শরীরে এই রোগ প্রতিরোধী ক্ষমতা তৈরি হয়েছে কিনা। একটি যন্ত্রের মধ্যে এক ফোঁটা রক্ত নিয়ে এই পরীক্ষা চালানো হয়। এই পরীক্ষার ফল জানা যায় কয়েক সেকেন্ডের মধ্যে। ,পরীক্ষা কতটা নির্ভরযোগ্য,বিবিসির স্বাস্থ্যবিষয়ক সংবাদদাতা রেচেল স্ক্রেরিয়ার বলছেন, হাসপাতালগুলোতে যেসব পরীক্ষা চালানো হচ্ছে, সেগুলো খুবই নির্ভরযোগ্য।
তবে এর মানে এই নয় যে, এই পরীক্ষা থেকে করোনাভাইরাসের প্রত্যেকটি কেস ধরা পড়বে। কোনো রোগীর যদি সংক্রমণ ঘটার একেবারে গোড়ার দিকে নেয়া হয়ে থাকে, অথবা যদি,কারও সংক্রমণের মাত্রা খুব কম থাকে, তা হলে তার পরীক্ষার ফল 'নেগেটিভ' আসতে পারে।,এ ছাড়া গলার ভেতর থেকে নমুনা নেয়ার সময় যদি ওই লালায় যথেষ্ট পরিমাণ ভাইরাস না থাকে, তা হলেও পরীক্ষার ফল 'নেগেটিভ' আসতে পারে।
এখনও পর্যন্ত অ্যান্টিবডি পরীক্ষাকে খুব নির্ভরযোগ্য বলে মনে করা হচ্ছে না।,এ বিষয়ে ব্রিটেনের স্বাস্থ্যমন্ত্রী ম্যাট হ্যানকক বলেন, অ্যান্টিবডি পরীক্ষার সবচেয়ে নির্ভরযোগ্য যে পরীক্ষাগুলো আছে, তার মধ্যে ১৫টি পরীক্ষা করে দেখা হয়েছে। কিন্তু এর কোনোটাই তারা খুব নির্ভরযোগ্য মনে করছেন না।,অধ্যাপক জন নিউটন ব্রিটেনে এই ভাইরাসটির পরীক্ষার বিষয়টি সার্বিকভাবে তত্ত্বাবধান করছেন। তিনি দ্য টাইমস সংবাদপত্রকে বলেন, চীন থেকে যে অ্যান্টিবডি পরীক্ষার কিটগুলো,কেনা হয়েছে, তাতে যেসব রোগী করোনাভাইরাসে গুরুতরভাবে আক্রান্ত হয়েছিলেন তাদের শরীরে পরীক্ষায় অ্যান্টিবডি পাওয়া গেছে। কিন্তু যাদের মধ্যে অল্প উপসর্গ দেখা গেছে তাদের ক্ষেত্রে এ পরীক্ষায় তেমন কিছু পাওয়া যায়নি।,পরীক্ষা কেন গুরুত্বপূর্ণ?,পরীক্ষার দুটি গুরুত্বপূর্ণ দিক রয়েছে। ,১. প্রথমত কে আক্রান্ত সেটি নির্ণয় করা এবং দেখা যে ভাইরাস কতটা ব্যাপকভাবে ছড়িয়েছে।,২. ভাইরাসে কোন দেশে কত ব্যাপকভাবে ছড়িয়েছে তা জানা যাবে। ফলে বিভিন্ন দেশের স্বাস্থ্য ব্যবস্থা এই মহামারী সামাল দিতে কতটা প্রস্তুত ও হাসপাতালগুলোর ওপর নিবিড় পরিচর্যা ব্যবস্থা আরও বাড়াতে হলে কী ধরনের প্রস্তুতি প্রয়োজন সে বিষয়ে দেশগুলো যথাযথ পরিকল্পনা করতে পারবে।,তথ্যসূত্র: বিবিসি বাংলা,"
করোনা: যেসব উপসর্গ দেখা দিলে হাসপাতালে যাবেন,"ঋতু পরিবর্তনের এই সময়ে সর্দি-কাশি, জ্বর, চিকেন পক্সসহ বিভিন্ন ধরনের রোগ হয়ে থাকে। তবে বর্তমানে দেশে করোনাভাইরাস সংক্রমণ থাকায় এখন কোনো রোগ হলেই মানুষ ঘাবড়ে যান। তবে ভয় না পেয়ে সতর্ক হতে হবে।  ,মনে রাখবেন, জ্বর বা সর্দি-কাশি হলেই করোনা হয়েছে– এমন মনে করা যাবে না। আর এসব রোগের লক্ষণ দেখা দিলে হাসপাতালে যেতে হবে এমনও নয়। ঘরে বসে যত্ন নিলে এই রোগ এক সপ্তাহের মধ্যে ভালো হয়ে যায়।,তবে এখন প্রশ্ন হলো– যদি আপনার করোনার উপসর্গ দেখা দেয় তবে কি করবেন? এই ভাইরাসের উপসর্গ থাকলে প্রথমে ফোনে  আইইডিসিআরের নম্বরে পরামর্শ নিতে পারেন। আর যদি সমস্যা গুরুতর হয়, তবে কফের নমুনা পরীক্ষা করাতে হবে।  ,পরীক্ষা কীভাবে করা হয়?,বিশ্ব স্বাস্থ্য সংস্থা ও যুক্তরাষ্ট্রের সেন্টার ফর ডিজিজেস কন্ট্রোল অ্যান্ড প্রিভেনশনের (সিডিসি) নিয়ম হলো– এ পরীক্ষার জন্য রোগীর লালা, শ্লেষ্মা বা কফ সংগ্রহ করতে হবে।
নমুনা এমন ল্যাবে পাঠাতে হবে, যেখানে করোনাভাইরাস পরীক্ষার ব্যবস্থা আছে, সেই সঙ্গে আছে টেস্ট কিট। বাংলাদেশে কেবল আইইডিসিআরেই এ পরীক্ষা করা সম্ভব।,কীভাবে ছড়ায়?
 ,ড্রপলেট ইনফেকশন অর্থাৎ হাঁচি-কাশির মাধ্যমে এই রোগ ছড়ায়। হাঁচি-কাশি কোথাও লাগলে সেখান থেকে ছড়ায়। এ ছাড়া মলমূত্র বা অন্য কোনো দৈহিক রসে ছড়াতে পারে।
করোনাভাইরাসের সংক্রমণে বেশিরভাগ রোগীর ক্ষেত্রে উপসর্গ হলো জ্বর ও শুকনো কাশি। এ ছাড়া ডায়রিয়া, দুর্বলতা, ক্লান্তি লাগতে পারে। শুধু এসব উপসর্গ থাকলে হাসপাতালে না গেলেও চলবে। ,কখন হাসপাতালে যাবেন?
 ,১. শুরু থেকেই প্রচণ্ড পেটব্যথা, শ্বাস নিতে কষ্ট, প্রচণ্ড ক্লান্তি আর তীব্র মাথাব্যথা থাকা উদ্বেগজনক।,২. শ্বাস-প্রশ্বাসে সমস্যা, খাবার খেতে বা পানি পান করতে অসুবিধা। মিনিটে শ্বাস-প্রশ্বাসের হার নির্ণয় করুন। শ্বাস-প্রশ্বাসের গতি ২৪ থেকে ৩০ বার বা তার বেশি হলে সতর্ক হোন।,৩. গবেষকরা বলছেন, এক সপ্তাহ পার হয়ে যাওয়ার পর হঠাৎ শ্বাসকষ্ট, অসুস্থতা বা অসংলগ্নতা দেখা দিলে দেরি না করে কাছের সরকারি হাসপাতালে যান কিংবা আইইডিসিআরের হটলাইন নম্বরে যোগাযোগ করুন।,৪. যাদের ডায়াবেটিস, হৃদরোগ আছে, কিডনি ট্রান্সপ্লান্ট করা হয়েছে, কেমোথেরাপি নিচ্ছেন, তারা করোনার সংক্রমণের ঝুঁকিতে রয়েছেন। ,৫. যুক্তরাষ্ট্রের সিডিসি বলেছে, স্থূলতা, ফুসফুসের যে কোনো রোগে (যেমন হাঁপানি, ব্রংকাইটিস) ভুগছেন যারা, তারাও ঝুঁকিতে রয়েছেন।,কী করবেন?
 ,১. করোনার উপসর্গ দেখা দিলে সবার থেকে আলাদা থাকতে হবে। আলাদা কক্ষ ও টয়লেট ব্যবহার করুণ। মুখে মাস্ক পরুন, থালাবাটি আলাদা করুন। বিছানাও আলাদা করে ফেলুন।,২. প্যারাসিটামল সেবন করুণ ও প্রচুর পানি পান করুন। এ ছাড়া গরম চা বা পানীয় পান করতে পারেন। জ্বরের জন্য জলপট্টি বা ঠাণ্ডা সেঁক দেয়া যাবে।,৩. উপুড় হয়ে শোবেন, ফুসফুস ভরে শ্বাস নেবেন ও শ্বাস-প্রশ্বাস বাড়ানোর ব্যায়াম করুন।,৪. পুষ্টিকর খাবার খান ও বিশ্রামে থাকুন।,ঢামেক টেলিমেডিসিন বিভাগের কো-অর্ডিনেটর সহযোগী অধ্যাপক।,"
ঘরে বন্দি থেকেও যেভাবে সুন্দর সময় কাটাতে পারেন,"করোনাভাইরাসের সংক্রমণ প্রতিরোধে বেশিরভাগ মানুষ এখন ঘরবন্দি সময় কাটাচ্ছেন। যারা প্রতিদিন কমপক্ষে ৮-১০ ঘণ্টার মতো সময় বাইরে কাটান, তাদের ঘরে বন্দি থাকাটা সত্যি কষ্টদায়ক।,আর আমরা যখন উদ্বেগ-উৎকণ্ঠার মধ্যে থাকি, তখন কোনো কিছুতেই আনন্দ খুঁজে পাই না। একটুতে চোখ ভিজে আসে, মেজাজ খিটখিটে হয়ে যায়; নৈরাশ্যও ভর করে। বিষণ্ণতায় মন খারাপের মাত্রা অনেক তীব্র ও স্থায়িত্বও তুলনামূলক বেশি। ,তাই বিপর্যয়ের এই দিনগুলোতে অল্পমাত্রায় উদ্বেগ, উৎকণ্ঠা, দুশ্চিন্তা, মন খারাপ কিংবা বিষণ্ণতা অস্বাভাবিক নয়।
তবে করোনা থেকে নিজে ও পরিবারের সঙ্গে কাটানো এই সময়টাকেও আপনি উপভোগ করতে পারেন। এই সময়টি হতে পারে  আপনার পরিবারের সঙ্গে কাটানো সুন্দর একটি সময়। ,ঘরে বন্দি থেকেও কীভাবে সুন্দর সময় কাটাবেন-,১. শুধু আমিই নই, অনেকেই এই পরিস্থিতির শিকার। এটি মেনে নিতে পারলে মনের অস্থিরতা কমে যাবে। ,২. শ্বাস-প্রশ্বাসের ব্যায়াম করতে পারেন। সোজা হয়ে চেয়ার-টুল-মোড়ার ওপরে কিংবা মেঝেতে বসে খুব ধীরগতিতে দীর্ঘশ্বাস নেয়া, আর ধরে না-রেখে খুব ধীরে প্রশ্বাস ছাড়া। অস্থিরতা বা টেনশন অনুভব করলে কিছুক্ষণ দু’চোখ বন্ধ করতে পারলে উদ্বেগ-উৎকণ্ঠা কিছুটা কমবে।,৩. ফোন বা সোশ্যাল নেটওয়ার্কের মাধ্যমে প্রিয়জন বা বন্ধুর কাছে মনের কথা বলতে পারেন। তাতে জমে থাকা অনুভূতির তীব্রতা কিছুটা কমে ভার কিছুটা হলেও হালকা হয়।,৪. টিভি বা সোশ্যাল নেটওয়ার্কের সামনে দীর্ঘক্ষণ বসে করোনা সংক্রমণ নিয়ে খবর শুনতে বা দেখতে থাকলে মন খারাপ হতে পারে। বাড়তে পারে দুশ্চিন্তা-উদ্বেগ-উৎকণ্ঠা-ভয় ও আশঙ্কার মাত্রা। করোনাসংক্রান্ত খবর সম্পর্কে সচেতন থাকতে দিনে দুই থেকে তিন বার টিভি দেখলেই হয়।,৫. করোনাসংশ্লিষ্ট খবরের তথ্যসূত্র, তার বিশ্বাস যোগ্যতা যুক্তিবোধ দিয়ে যাচাই করে নেয়া দরকার। তাতে অযথা উদ্বেগ কমে। ,৬. করোনা হলেই মৃত্যু এ কথা কখনও ভাববেন না।  এই রোগে আক্রান্তদের সেরে যাওয়ার হার অনেক অনেক বেশি।,৭. ঘরে থাকার একঘেয়েমি কাটাতে বই পড়ুন। খুঁজে নেয়া যায় নিজের মধ্যকার সুপ্ত সৃজনশীল সত্তাকেও। ,৮. হাতে তুলে নিতে পারি রঙের তুলি। অখণ্ড অবসরে অনেক দিন কথা না-হওয়া বন্ধুকে ফোন করতে পারেন। খোঁজ নিতে পারেন দূরে থাকা সেই স্বজনদের, বহুদিন যার খোঁজ নেই।,১০. ঘরে একসঙ্গে সারা দিন থাকার ফলে বিভিন্ন কারণে পরিবারের কাছের মানুষের মধ্যে মতান্তর ঘটতে পারে। সে জন্য পারস্পরিক দোষারোপ নয়, অন্যের অনুভূতি, সমস্যা, পরিস্থিতিকে তার জায়গা থেকে একটু বোঝার চেষ্টা করতে হবে। তা হলেই ঘরবন্দি থাকা শত প্রতিকূলতার মধ্যেও মধুর হয়ে উঠতে পারে।,১১. মানসিক সমস্যা খুব বেশি হলে মনস্তাত্ত্বিক কাউন্সেলর, মনোবিদ বা মনোচিকিৎসকের সহায়তা নেয়া যেতে পারে।
স্বাস্থ্য বিশেষজ্ঞের পরামর্শ হচ্ছে, জরুরি কারণ ছাড়া বাইরে না যাওয়া, সুষম পুষ্টিগুণসম্পন্ন খাবার খাওয়া, অল্প অল্প করে বার বার পানি খাওয়া, ঠিক সময়ে ঘুমাতে যাওয়া, একটু ব্যায়াম করা ও বিশ্ব স্বাস্থ্য সংস্থার স্বাস্থ্যবিধি মেনে চলা।,তথ্যসূত্র: আনন্দবাজার পত্রিকা,"
সুস্থ থাকতে এড়িয়ে চলুন ৪ খাবার,"ফাস্টফুড কালচারে অভ্যস্ত হয়ে পড়া এবং অনিয়ন্ত্রিত জীবনযাপনের কারণে শরীরে জেঁকে বসছে রোগবালাই।তাই সুস্থ থাকতে হলে কিছু খাবার অবশ্যই এড়িয়ে চলতে হবে।,নতুন এক গবেষণা বলছে,শরীরে বেশি চর্বি থাকলে অনিয়মিত হৃদস্পন্দনের শিকার হয় মানুষ। অনিয়মিত বা দ্রুত হৃদ্স্পন্দন আরটিরিয়াল ফিব্রিলেশন নামে পরিচিত। যা স্ট্রোক, হার্ট ফেইলিওর এবং অন্যান্য জটিলতার সৃষ্টি করতে পারে। ,পেন স্টেট গবেষণাটি করে। যা আমেরিকান জার্নাল অফ কার্ডিওলজি প্রকাশক করেছে।,গবেষণার জন্য আট বছর ধরে অতিরিক্ত ও সাধারণ উভয় ওজনের কিছু মানুষকে পযবেক্ষণ করা হয়। পরীক্ষামূলক ভাবে দেখা গেছে যে, চর্বি যুক্ত মানুষদের সাধারণ মানুষদের থেকে  ৪০% বেশি আট্রিয়াল ফিব্রিলেশন হওয়ার সম্ভবনা থাকে। ,গবেষক অ্যান্ড্রু  ফয়ের মতে, যদিও আপনি স্থূলতার শিকার কিন্তু এই গবেষণা থেকে প্রমাণ করেছে ওজন কমানোর বিষয়টি একেবারেই সাধারণ।,খাদ্য নিয়ন্ত্রণ, ব্যায়াম এমনকি অস্ত্রোপচারের মাধ্যমে ওজন কমানো যায়। আট্রিয়াল ফিব্রিলেশনের মত দীর্ঘস্থায়ী শর্ত অবশ্যই আপনার জীবনের ঝুঁকি কমিয়ে দেবে।  ,তাই অতিরিক্ত ওজন কমাতে ৪ খাবার এড়িয়ে চলুন -,রীফাইনড কার্বোহাইড্রেটস
 ,প্রথমেই যা করতে হবে সেটি হলো, আপনার প্রতিদিনের ডায়েট থেকে রীফাইনড কার্বোহাইড্রেটস সরিয়ে ফেলে খোসা সমেত শস্যদানা খান। যেসব খাবারে যথেষ্ঠ পরিমাণে কার্বোহাইড্রেটস থাকে। এসব খাবার রক্তের শর্করার এবং উচ্চ রক্তচাপ পরিচালনার ক্ষেত্রেও গুরুত্বপূর্ণ।,রেড মিট 
 ,খাসির মাংস ও গরুর মাংস  ছেড়ে মুরগির মাংস বা হাঁসের মাংস খেতে পারেন। এসব খাবার আপনার অতিরিক্ত চর্বি কমাতে সাহায্য করবে। চর্বিহীন মাংস আপনার শরীরের ওজন কমানোর সঙ্গে সঙ্গে প্রোটিনের মাত্রাও বাড়ায়।,ট্রান্স ফ্যাট,চিপস, তেলেভাজা জাতীয় খাদ্যে লবণ ও ট্রান্স ফ্যাটের পরিমাণ  অনেক বেশি। তাই এই ধরনের খাবার না খাওয়াই ভালো। ফাস্ট ফুড , চীজ যুক্ত পাস্তা , নুডলস , বা যে কোনো রেডিমেড  খাবারেই ট্রান্স ফ্যাট প্রচুর পরিমানে থাকে।,রিফাইন চিনি ,শরীরে চর্বি জমার অন্যতম কারণ রীফাইনড চিনি। তাই অতিরিক্ত ওজনের মানুষেরা এসব খাবার থেকে দূরে থাকায় শ্রেয়।আর পরিমাণের অতিরিক্ত চিনি খা্ওয়া যাবে না।  ,জাঙ্ক ফুড,অতিরিক্ত চর্বির অন্যতম কারণ হলো জাঙ্ক ফুডের নেশা। সপ্তাহে একবার বার্গার বা ভাজাভুজি খাওয়া যেতেই পারে। তবে তা যেন আপনার প্রতিদিনের রুটিনে পরিণত না হয় । যে কোনো অতিরিক্ত ওজনের মানুষের উচিত এসমস্ত খাবার ত্যাগ করে তাজা ফল সবজি খাওয়া।,তথ্যসূত্র: এনডিটিভি, ,"
চট্টগ্রাম বন্দরে চাকরি আবেদনের সময়সীমা বাড়ল,"চট্টগ্রাম বন্দর কর্তৃপক্ষের কয়েক ক্যাটাগরির পদে অনলাইন আবেদনের সময়সীমা বাড়ানো হয়েছে। ,চট্টগ্রাম বন্দর কর্তৃপক্ষের পরিচালক (প্রশাসন) স্বাক্ষরিত এক বিজ্ঞপ্তিতে এ তথ্য জানানো হয়েছে। ,বিজ্ঞপ্তিতে বলা হয়েছে, ‘সহকারী গবেষণা কর্মকর্তা/সহকারী পরিসংখ্যান কর্মকর্তা পদের আবেদনের শেষ তারিখ আগামী ১২ এপ্রিল। ইঞ্জিনিয়ার (ক্রাফট) ও ইঞ্জিন চালক-২য় শ্রেণী পদে আবেদনের সময়সীমা ১৫ এপ্রিল শেষ হবে।,দেশের বর্তমান করোনা পরিস্থিতির কারণে সব ক্যাটাগরির পদের আবেদনের সময়সীমা বাড়ানো হবে বলে বিজ্ঞপ্তিতে জানানো হয়েছে।, ,"
সংক্রমণ থেকে বাঁচতে খেয়ে দেখুন ৩ ফলের মিশ্রণ,"করোনাভাইরাসসহ বিভিন্ন রোগে আক্রান্তের ভয় এখন অনেক বেশি তাড়া করছে। এসব ভাইরাসের সংক্রমণ থেকে বাঁচতে রোগ প্রতিরোধে ক্ষমতা বাড়ানোর বিকল্প নেই।,বেদানা, লেবু ও কমলা পুষ্টিগুণে ভরপুর। এই তিনটি ফলের রস একসঙ্গে নিংড়ে পানীয় বানিয়ে রোজ একগ্লাস করে খেতে পারলে আপনার শরীরে ভিটামিন আর অ্যান্টি অক্সিডেন্টের অভাব হবে না। এই ফলের জুসে রোগ প্রতিরোধ ক্ষমতা বাড়বে। ,এই শরবতে রয়েছে এমন তিনটি ফল যা শরীরকে চাঙা করে নিমিষে। এছাড়া হজমশক্তি বাড়াবে বেদানা, কমলা এবং মুসাম্বি লেবুর রস দিয়ে বানানো এই পানীয়। পাশাপাশি রক্ষা করে সংক্রমণ, সর্দি, কাশি এবং ফ্লুর ঝুঁকি। ,কারণ, তিনটি ফলেই আছে ভিটামিন সি এবং অ্যান্টি অক্সিডেন্ট যা শরীরের রোগ প্রতিরোধ ক্ষমতা বাড়ায়। জীবাণুমুক্ত হতে সাহায্য করে। ,কীভাবে তৈরি করবেন,একটি পাত্রে বেদানা, লেবু ও কমলা এই তিনটি ফলের খোসা ছাড়িয়ে রস একসঙ্গে নিংড়ে নিন। এই ফলগুলো মিষ্টি হওয়ার বাড়তি চিনি যোগ করার প্রয়োজন নেই। ঠাণ্ডা যাতে না লাগে তার জন্য আপাতত বরফ এড়িয়ে চলুন।এবার এই পানীয় গ্লাসে করে পরিবেশন করুন।,দেখুন ভিডিওতে-   ,,তথ্যসূত্র: এনডিটিভি, ,"
৫ ভেষজে বাড়ান রোগ প্রতিরোধ ক্ষমতা,"নিজে ও পরিবারের সুরক্ষায় ভাইরাসের এই সময়ে দেহের রোগ প্রতিরোধ ক্ষমতা বাড়ানো জরুরি। রান্নাঘরে থাকা কিছু ভেষজ নিয়মিত খেলে বাড়বে রোগ প্রতিরোধ ক্ষমতা। 
আপনার হাতের নাগালেই রয়েছে পাঁচটি ভেষজ যা যা খেলে আপনার রোগ প্রতিরোধ ক্ষমতা বাড়বে।,তুলসী পাতা,তুলসী গাছের পাতা, বীজ, বাকল ও শেকড় সবকিছুই অতি প্রয়োজনীয়। ওষুধিগুণের এই তুলসী বিভিন্ন রোগ সারাতে ও রোগ প্রতিরোধ ক্ষমতা বাড়াতে খুব ভালো কাজ করে।,ঠাণ্ডা-কাশি থেকে রক্ষা পেতে তুলসী পাতা ও আদার রসের সঙ্গে একটু মধু মিশিয়ে খেতে পারেন। এতে ঠাণ্ডা-কাশি ভালো হবে।,এছাড়া ফুসফুসের দূর্বলতা, কাশি, কুষ্ঠ, শ্বাসকষ্ট, সর্দিজ্বর, চর্মরোগ, বক্ষবেদনা ও হাঁপানি, হাম, বসন্ত, কৃমি, ঘামাচি, রক্তে চিনির পরিমাণ হ্রাস, কীটের দংশন, কানব্যথা, ব্রংকাইটিস, আমাশয় ও অজীর্ণে তুলসী দিয়ে তৈরি ওষুধ বিশেষভাবে কার্যকর।,রসুন
 ,জীবাণু ধ্বংস করতে রসুন খুবই কার্যকরি। এক কোয়া রসুন বেটে এক গ্লাস কুসুম গরম পানির সঙ্গে মিশিয়ে প্রতিদিন খেলে বাড়বে রোগ প্রতিরোধ ক্ষমতা।,হলুদ,প্রাচীনকাল থেকে বহু রোগ সারাতে হলুদের ব্যবহার হয়ে আসছে। যে কোনো রোগ থেকে দূরে থাকতে হলুদ মিশ্রিত চা পান করতে পারেন প্রতিদিন। আদা, হলুদ ও লেবু দিয়ে চা বানিয়ে নিন।,দারুচিনি
 ,ঠাণ্ডা-কাশি সারাতে দারুচিনি বেশ কার্যকর। এক গ্লাস পানিতে মধু ও দারুচিনির গুঁড়া মিশিয়ে পান করুন প্রতিদিন।  ,লবঙ্গ,চায়ের সঙ্গে কয়েকটি লবঙ্গ মিশিয়ে নিন। এটি যেমন আপনাকে চনমনে রাখবে, তেমনি কাছে ভিড়তে দেবে না রোগবালাই।,তথ্য: বোল্ডস্কাই, ,"
মস্তিষ্কের তরঙ্গ থেকে কথা বের করবেন বিজ্ঞানীরা,"যন্ত্রের মাধ্যমে মানুষের মস্তিষ্কের তরঙ্গ অনুবাদ করে তা থেকে কথা বের করা হবে বলে জানিয়েছেন মার্কিন গবেষকরা।
তারা দাবি করছেন, মেশিন লার্নিং (এমএল) ব্যবহার করে অনেকটাই এ পথে এগিয়েছেন।  ,বিবিসি অনলাইনের এক প্রতিবেদনে বলা হয়েছে, কথা বলার সময় কোনো ব্যক্তির মস্তিষ্কের তরঙ্গ দেখে তা ডিকোড করার ক্ষমতার একটি ধাপ অতিক্রম করেছেন বিজ্ঞানীরা। ,মার্কিন যুক্তরাষ্ট্রের ক্যালিফোর্নিয়া বিশ্ববিদ্যালয়, সান ফ্রান্সিসকোর (ইউসিএসএফ) গবেষকেরা অ্যালগরিদমকে এমনভাবে প্রশিক্ষণ দিয়েছেন, যা মস্তিষ্কের ধরণকে রিয়েল টাইমে বাক্যে পরিবর্তন করে ফেলতে পারে। এ সময় বাক্য গঠনে ভুলের হার মাত্র ৩ শতাংশ বলেও জানিয়েছেন তারা। একে বলা হয় ‘ব্রেন-মেশিন ইন্টারফেস’। 
এর আগে স্নায়বিক কার্যকলাপ ডিকোডিং বা কোড থেকে বাক্য রূপান্তর করতে সাফল্যের হার ছিল অনেক সীমিত।,‘নেচার নিউরোসায়েন্স’ সাময়িকীতে সম্প্রতি এই গবেষণাবিষয়ক নিবন্ধ প্রকাশিত হয়।,এর আগে গবেষকেরা কেবল কোনো শব্দের ক্ষুদ্র অংশ বা কোনো বাক্যের সামান্য কিছু অংশ ডিকোড করতে পারতেন। তবে মেশিন লার্নিং বিশেষজ্ঞ ড. জোসেপ মার্কিন ও তার সহকর্মীরা মস্তিষ্কের তরঙ্গ দেখে পুরো বাক্য পড়ে ফেলার কাজটি নিখুঁতভাবে করার চেষ্টা চালান। ,চারজন স্বেচ্ছাসেবক বাক্য জোরে পড়ে শোনানোর সময় ইলেকট্রোড তাদের মস্তিষ্কের কার্যকলাপ রেকর্ড করে রাখে। 
এরপর তা কম্পিউটিং সিস্টেমে দেয়া হয়। এরপর কম্পিউটার সিস্টেম সেখান থেকে তথ্য বিশ্লেষণ করে শব্দ গঠন ও পরে বাক্য গঠন করে।,তবে গবেষকেরা এখনও তাদের গবেষণার সীমাবদ্ধতার কথা স্বীকার করেছেন। ,গবেষণা নিবন্ধে গবেষকেরা লিখেছেন, তাদের ডিকোডারকে আরও বেশি শেখানো হবে। এছাড়া নিয়মিত ভাষা ব্যবহারের সুযোগ দেয়া হবে। এ ক্ষেত্রে কী পরিমাণ ডেটা বা তথ্য লাগবে, তা জানা প্রয়োজন। ,"
মাস্ক কাদের ব্যবহার করতে হবে আর কাদের জরুরি নয়,"করোনাভাইরাসের সংক্রমণ থেকে বাঁচতে বেড়েছে মাস্কের ব্যবহার।বাইরে বের হলেই এখন বেশিরভাগ মানুষকে মাস্ক ব্যবহার করতে দেখা যাচ্ছে। যদিও অধিকাংশ মানুষ এই মাস্ক ব্যবহারের নিয়ম জানেন না এবং মানেনও না। আর আমরা এটাও জানি না যে, কাদের মাস্ক ব্যবহার করতে হবে আবার কাদের জন্য জরুরি নয়।,মুখের মাস্ক, হাতের গ্লাভস এবং অন্যান্য সুরক্ষা সরঞ্জাম কি এই পরিস্থিতিতে করোনাভাইরাসের বিস্তার ঠেকাতে সক্ষম? অনেকে আবার বাড়িতেও মাস্ক তৈরি করে ব্যবহার করছেন। কিন্তু,সেগুলো কি নিরাপদ?,বিশ্ব স্বাস্থ্য সংস্থা বলছে, শুধুমাত্র দুই ধরণের মানুষের সুরক্ষায় মাস্ক পরা উচিত। ,তারা হলেন-,১. যারা অসুস্থ ও কারো মধ্যে যদি এই ভাইরাসের লক্ষণ দেখা দেয়।,২. যাদের করোনাভাইরাস হয়েছে বলে সন্দেহ করা হচ্ছে। এছাড়া তাদের দেখভালের কাজে যারা নিয়োজিত রয়েছেন তারা মাস্ক ব্যবহার করবেন।  
এই দুই শ্রেণীর মানুষ ছাড়া  সর্বসাধারণের জন্য মাস্ক ব্যবহারের পরামর্শ দিচ্ছেন না বিশেষজ্ঞরা। তার একটি বড় কারণ হচ্ছে, মাস্ক পরা বা খোলার সময় অন্য মানুষের কাশি এবং হাঁচির কারণে সেগুলো বিষাক্ত হয়ে উঠতে পারে।,বিশেষজ্ঞরা বলছেন, ঘনঘন হাত ধোয়া এবং সামাজিক দূরত্ব বজায় রাখা মাস্ক পরার চেয়ে অনেক বেশি কার্যকরী।
সাধারণের জন্য এসব মাস্ক ব্যবহারের সুপারিশ করেন না বিশেষজ্ঞরা। শুধুমাত্র স্বাস্থ্য সেবা কর্মীদের জন্য, যারা করোনাভাইরাসে আক্রান্ত রোগীদের সংস্পর্শে আসেন এবং বাতাসে ভেসে থাকা ভাইরাসে আক্রান্ত হওয়ার ঝুঁকিতে থাকেন তাদেরকে মাস্ক ব্যবহারের পরামর্শ দেন বিশেষজ্ঞরা।,চিকিৎসক, সেবিকা বা স্বাস্থ্যকর্মী যারা করোনাভাইরাসে আক্রান্ত বা সম্ভাব্য রোগীদের এক মিটারের মধ্যে থাকেন তারা মাস্ক ব্যবহার করবেন। এই কর্মীরা হাসপাতাল, প্রাথমিক সেবা, অ্যাম্বুলেন্স অথবা বাড়িতে সেবাদানকারীরাও হতে পারেন। অন্য যে স্বাস্থ্য-কর্মীরা কম ঝুঁকিতে থাকেন, তারা সাজিক্যাল মাস্ক পরতে পারেন।,সংক্রমিত কেউ যখন কথা বলেন, কাশি দেন বা হাঁচি দেন, তখন খুব ক্ষুদ্র আকারে করোনাভাইরাস বাতাসে ভেসে বেড়াতে পারে। সরাসরি স্পর্শ বা বিষাক্ত কোন বস্তুর মাধ্যমে সেগুলো চোখ, নাক ও মুখ দিয়ে শরীরের ভেতর প্রবেশ করতে পারে।,বিশ্ব স্বাস্থ্য সংস্থা গবেষণা করে বোঝার চেষ্টা করছে যে, সাধারণ মানুষজনও মাস্ক ব্যবহার করে উপকার পায় কিনা। তারা পরীক্ষা করে দেখছেন যে, ভাইরাসটির কর্মকাণ্ড সম্পর্কে আরও ভালো ধারণা পাওয়া যায় কিনা।,যুক্তরাষ্ট্রের সরকার দেশটির নাগরিকদের মাস্ক পরার বিষয়ে পরামর্শ দিয়েছে। দেশটির সরকার জানিয়েছে, করোনার উপদ্রুত এলাকাগুলোয় বাইরে গেলে তারা যেন মাস্ক ব্যবহার করেন অথবা তাদের মুখমণ্ডল স্কার্ফ দিয়ে ঢেকে রাখেন।,বৃহস্পতিবার নিউইয়র্কের মেয়র বিল ডি ব্লাসিও বলেছেন, ‘এটা একটা স্কার্ফ হতে পারে বা বাড়িতে তৈরি কিছু একটা হতে পার’।,কোন ধরণের মাস্ক সবচেয়ে ভালো?
 ,সবচেয়ে বেশি সুরক্ষা দেয় এফএফপি৩ অথবা এন৯৫ অথবা এফএফপি২ মাস্ক। এসব মাস্কের একটি বাতাস পরিশোধনের যন্ত্র থাকে।,তথ্যসূত্র: বিবিসি বাংলা,"
ত্বকের ব্রণ দূর করার ঘরোয়া উপায়,"চেহারা সুন্দর দেখাক কে না চায়? তবে আপনার সুন্দর মুখায়বের কপাল, গাল ও নাকের ওপর একটি ব্রণ আপনাকে অস্বস্তিকর অবস্থায় ফেলে দিতে পারে।,কেন ব্রণ হয়
 ,যখন ত্বকে অতিরিক্ত সিবাম নিঃসৃত হয়, তখন ত্বক তৈলাক্ত হয়ে ওঠে। এই সিবাম ত্বকের ছিদ্রগুলো বন্ধ করে দিতে পারে, যা সংক্রমিত হয়ে গেলে ব্রণ দেখা দেয়। এ সময় যদি সঠিকভাবে যত্ন না নেয়া হয়, তবে ব্রণগুলো দীর্ঘস্থায়ী হতে পারে এবং ত্বকে কালো ও স্থায়ী দাগ তৈরি হতে পারে। ,আসুন জেনে নিই ব্রণ দূর করার ঘরোয়া উপায়-,লেবুর ব্যবহার
 ,লেবুতে থাকা ভিটামিন 'সি' তৈলাক্ত ত্বকের ব্রণ নিরাময়ে সহায়তা করে ত্বককে উজ্জ্বল করতেও সহায়তা করে। ,উপকরণ ,১ টেবিল চামচ লেবুর রস ও তুলার বল। ,কীভাবে ব্যবহার করবেন 
 ,লেবুর রসে তুলার বল ভিজিয়ে রাখুন এবং ঘুমাতে যাওয়ার আগে ব্রণের স্থানগুলোতে লাগান। পুরো রাত এটি রেখে দিন এবং পরের দিন সকালে হালকা গরম পানি দিয়ে ধুয়ে ফেলুন। না সারা পর্যন্ত আপনি এ প্রতিকারটি নিয়মিত ব্যবহার করতে পারেন। ,বেসন ও দইয়ের ফেস প্যাক
 ,তৈলাক্ত ত্বকে ব্রণ থেকে মুক্তি পেতে বেসন ও দইয়ের ফেস প্যাকটি বেশ কার্যকর। বেসন ত্বকের অতিরিক্ত তেল শুষে নিয়ে ত্বকের উজ্জ্বলতা ধরে রাখে। দইয়ে ল্যাকটিক অ্যাসিড রয়েছে, যা ত্বকের মৃত কোষগুলো অপসারণ করে এবং ত্বক উন্নত করতে সহায়তা করে। ,উপকরণ ,১ টেবিল চামচ বেসন, ১-২ টেবিল চামচ দই, ১ চা চামচ মধু এবং এক চিমটে হলুদ।,কীভাবে ব্যবহার করবেন 
 ,একটি পাত্রে বেসন ও দই ভালো করে মিশিয়ে নিন। এর পর তাতে মধু ও এক চিমটি হলুদ যোগ করুন। সব উপাদান ভালোভাবে মেশান। এর পর মুখে ভালোভাবে লাগান এবং প্রায় ২০ মিনিট রেখে দিন। ,২০ মিনিট পর পানি দিয়ে ধুয়ে ফেলুন। এই প্যাকটি সপ্তাহে একবার ব্যবহার করতে পারেন।,তথ্যসূত্র: বোল্ডস্কাই,"
"কোয়ারেন্টিন যেভাবে মানসিক স্বাস্থ্যে প্রভাব ফেলে, কী করবেন?","করোনাভাইরাসের প্রাদুর্ভাবে সারা পৃথিবী থমকে গেছে। এই ভাইরাসের সংক্রমণ ঠেকানো মানুষ এখন ঘরবন্দি জীবন কাটাচ্ছেন। বিশেষজ্ঞরা বলছেন, এই দীর্ঘ বিচ্ছিন্নতা মানুষের মানসিক স্বাস্থ্যের ওপর বিরূপ প্রভাব ফেলতে পারে।,স্বাস্থ্য বিশেষজ্ঞদের মতে,  মহামারী মোকাবেলায় এখন মানুষ ঘরে অবস্থান করছেন। তবে যারা নিয়মিত কাজের সঙ্গে যুক্ত থাকেন, যারা ভ্রমণপিপাসু তাদের ক্ষেত্রে লকডাউনটা খুব কঠিন সময়। বিশেষ করে শিশু ও বয়স্ক মানুষের ক্ষেত্রে এক জায়গায় থাকতে থাকতে তাদের মানসিক স্বাস্থ্যের ওপর বিরূপ প্রভাব পড়তে থাকে। ,যেভাবে কোয়ারেন্টিন মানসিক স্বাস্থ্যকে প্রভাবিত করে-,মহামারী চলাকালীন অনেক অনিশ্চয়তা মাথার মধ্যে ঘুরতে থাকার কারণে কিছুটা হলেও মানসিক চাপের সৃষ্টি হয়। কোয়ারেন্টিন মানসিক স্বাস্থ্যের দুটি গুরুত্বপূর্ণ উপাদান হলো- ,১. মানসিক সুস্থতা ও সামাজিক সুস্থতার ওপর মারাত্মক প্রভাব ফেলে। ,২. এক জায়গায় সব কিছু সীমাবদ্ধ থাকার ফলে নিজেদের মানসিক স্বাস্থ্যের পাশাপাশি শারীরিক স্বাস্থ্যে প্রভাব ফেলে। যেমন– শারীরিক দুর্বলতা, ঘুম কমে যাওয়া, স্বাস্থ্যের অবনতি এবং রোগ প্রতিরোধ ক্ষমতা কমে যায়।,দ্য ল্যানসেট জার্নালে প্রকাশিত একটি গবেষণায় দেখা গেছে যে, যারা কোয়ারেন্টিনে ছিলেন তারা নানাবিধ মানসিক অসুস্থতাযুক্ত লক্ষণগুলোর কথা জানিয়েছেন। 
যার মধ্যে রয়েছে হতাশা, মানসিক চাপ, অল্পতে রেগে যাওয়া, অনিদ্রা, বিরক্তিভাব, মানসিক অশান্তি ও পোস্ট ট্রমাটিক স্ট্রেস সিমটম।,অন্য এক গবেষণায় দেখা গেছে, ২০০৩ সালে ঘটে যাওয়া সার্স ভাইরাসের প্রাদুর্ভাবে এ ধরনের মানসিক স্বাস্থ্যের সমস্যা দেখা দেয়। প্রায় ১০ শতাংশ মানুষ ট্রমা পরবর্তী অবসাদজনিত লক্ষণসমূহের  শিকার হয়েছিলেন। ,তবে বিশেষজ্ঞদের মতে, যাদের মনস্তাত্ত্বিক সমস্যা আগে থেকেই রয়েছে, তাদের ক্ষেত্রে এ ধরনের সমস্যা বেশি দেখা যায়।,তবে এসব মানসিক সমস্যা রোধ করার কিছু উপায় রয়েছে। আসুন জেনে নিই সেসব উপায়-,মানসিক স্বাস্থ্য সমস্যা দূর করার উপায়,১. নিজেকে দিনভর সচল রাখুন।,২. নেতিবাচক চিন্তাভাবনা দূর করতে গান শুনুন, বই পড়ুন, ছবি আঁকুন, ফুলের বাগান তৈরি করুন এবং বিনোদনমূলক কিছু দেখার চেষ্টা করুন।,৩ প্রচুর পরিমাণে পানি পান ও সুষম খাদ্যগ্রহণ করুন।,৪. বয়স্করা মৃত্যু ভয়ে ভুগতে পারেন। তাদের সঙ্গে সময় কাটান।,৫. শিশুদের এমনভাবে ব্যস্ত রাখুন যাতে তারা একাকীত্বে না ভোগে।,৬. যদি আপনি উদ্বেগ অনুভব করেন, তবে কয়েক মিনিটের জন্য শান্তভাবে বসে গভীর শ্বাস-প্রশ্বাস নেয়া ও ছাড়ার অনুশীলন করুন।,৭. অপ্রয়োজনীয় চিন্তা থেকে নিজেকে দূরে রাখুন। মনকে শান্ত রাখুন।,৮. যদি আপনি রাগ ও বিরক্তবোধ করেন, তবে পেছন থেকে সংখ্যা গোনা অর্থাৎ ১০ থেকে ১ পর্যন্ত গণনা করে মনকে শান্ত করুন।,৯. যদি একাকীত্বে ভোগেন, তবে পরিবারের সঙ্গে সময় কাটান, পাশাপাশি বন্ধুবান্ধবের সঙ্গে ফোনের মাধ্যমে যোগাযোগ করুন।
ওপরে বর্ণিত সমস্যাগুলো যদি কোনোভাবেই দূর করতে না পারেন, তবে অবিলম্বে মানসিক স্বাস্থ্য বিশেষজ্ঞের সঙ্গে পরামর্শ করুন।,তথ্যসূত্র: বোল্ডস্কাই, ,"
গর্ভাবস্থায় করোনার ঝুঁকি থেকে বাঁচতে কী করবেন?,"করোনাভাইরাসের কারণে সবচেয়ে বেশি আতঙ্কে রয়েছেন অন্তঃসত্ত্বা নারী। অনাগত সন্তান করোনায় আক্রান্ত হন কিনা সেটি নিয়েই তাদের ভাবনা। ,সাম্প্রতিক তথ্যানুসারে, এখনও পর্যন্ত করোনাভাইরাসের কারণে গর্ভবতী নারীর মৃত্যুর খবর পাওয়া যায়নি। আর এমন কোনো প্রমাণ নেই যে কোভিড-১৯ গর্ভাবস্থায় সমস্যা সৃষ্টি করে বা জন্মের পরে শিশুর স্বাস্থ্যের ওপর প্রভাব ফেলে। ,স্বাস্থ্য বিশেষজ্ঞরা সন্দেহ করেছেন যে, গর্ভবতী নারীদের মধ্যে বেশিরভাগেরই হালকা বা মাঝারি ধরনের ফ্লু জাতীয় লক্ষণ অনুভব করে। নিউমোনিয়ার মতো গুরুতর লক্ষণগুলো বয়স্ক ব্যক্তিদের মধ্যে দেখা যায় যাদের রোগ প্রতিরোধ ক্ষমতা কম। ,করোনাভাইরাস গর্ভবতী নারীদের বা নবজাতকদের আঘাত করতে পারে না। তবে চিন্তার বিষয় হলো গর্ভবতী হলে ফ্লু-তে আক্রান্ত হওয়ার সম্ভাবনা বেশি থাকেদ কারণ গর্ভাবস্থায় রোগ প্রতিরোধ ক্ষমতা কম থাকে। এ ছাড়া পরবর্তী পর্যায়ে ফুসফুসসহ অঙ্গগুলো বায়ু চলাচল করতে কম সক্ষম হয়ে পড়ে। ,চীনের এক বিশ্ববিদ্যালয়ের সাম্প্রতিক প্রতিবেদন অনুসারে, চারজন নারী তাদের শিশুদের জন্ম দেয়ার সময় ভাইরাসে সংক্রমিত হয়েছিলেন। তবে চারটি শিশু সুস্থভাবে জন্মগ্রহণ করেছিল। ,বাইরে থেকে বাড়িতে পৌঁছানোর সঙ্গে সঙ্গে নিয়মিত ভালোভাবে সাবান দিয়ে হাত ধোবেন। ,সংক্রমিত ব্যক্তির কাশি বা হাঁচি হলে তার থেকে নির্গত জীবাণুর মাধ্যমে করোনাভাইরাস সংক্রমণের বিস্তার ঘটে বলে মনে করা হয়। গবেষণায় বুকের দুধে ভাইরাস শনাক্ত করা যায়নি। তবে এটি জানা যায়নি যে, কোভিড-১৯ থাকা মায়েদের বুকের দুধের মাধ্যমে ভাইরাস সংক্রমণ হতে পারে কিনা। ,সন্তানের জন্মের সময় আপনি যদি করোনাভাইরাস নিয়ে নিশ্চিত হয়ে থাকেন বা আশঙ্কা করেন. তবে আপনার শিশুরও করোনাভাইরাস পরীক্ষা করা হবে। ,স্তন্যপানের মাধ্যমে ভাইরাস স্থানান্তরিত হতে পারে তার কোনো প্রমাণ নেই। স্তন্যপান করানোর প্রধান ঝুঁকি হলো, আপনার এবং আপনার শিশুর মধ্যে ঘনিষ্ঠ যোগাযোগ। কারণ এর ফলে জীবাণুগুলো স্থানান্তরিত হওয়ার সম্ভাবনা রয়েছে এবং এতে আপনার শিশুও সংক্রমিত হতে পারে। ,শিশুকে বুকের দুধ খাওয়ানোর আগে হাত ভালোভাবে ধুয়ে নিন, মাস্ক পরুন ও কাশি বা হাঁচি দেয়া এড়ানোর চেষ্টা করুন। 
গর্ভবতী মায়েদের আক্রান্তদের থেকে দূরে থাকা, নিয়মিত হাত ধোয়া, ভ্রমণে না করা ও কোনো সমস্যা দেখা দিলে অবশ্যই চিকিৎসকের পরামর্শ নিতে হবে।,তথ্যসূত্র: বোল্ডস্কাই  , ,"
গরমে প্রাণ জুড়ায় পুদিনা পাতার লাচ্ছি,"গরমে সুস্থ থাকতে ও শরীরে পানির চাহিদা পূরণে খেতে হবে স্বাস্থ্যকর ও উপকারী পানীয়। এই সময়ে বিভিন্ন ধরনের হালকা খাবার, ফলের রস খেতে মানুষ বেশি পছন্দ করে। ,গ্রীষ্মে শরীরকে ঠাণ্ডা রাখতে খেতে পারেন পুদিনা পাতার লাচ্ছি। খুব কম সময়ে এই লাচ্ছি আপনি ঘরেই তৈরি করতে পারবেন।
আসুন জেনে নিই কীভাবে তৈরি করবেন পুদিনা পাতার লাচ্ছি-,উপকরণ
 ,১ কাপ টকদই , ১ টেবিল চামচ গুঁড়ো দুধ , আধা কাপ পুদিনা পাতা বাটা/গোটা, পরিমাণমতো বরফ , বিট লবণ 
চিনি ও  এক চিমটি গোলমরিচ গুঁড়ো।,প্রণালি,টকদই, ১ টেবিল চামচ গুঁড়ো দুধ, পুদিনা পাতা বাটা (গোটাও দিতে পারেন), বরফ কুচি, পরিমাণমতো লবণ, চিনি ও এক চিমটি গোলমরিচ গুঁড়ো দিয়ে ভালো করে গ্রাইন্ডারে মিশ্রিত করুন। প্রয়োজন হলে অল্প একটু পানি মিশিয়ে দিন। 
মিশ্রণটি ভালো করে তৈরি হয়ে গেলে কাচের গ্লাসে পরিবেশন করুন। পরিবেশনের আগে লাচ্ছির ওপরে একটি করে পুদিনা পাতা ও চেরি দিয়ে পরিবেশন করতে পারেন।,পুদিনা পাতার উপকারিতা–,১. পুদিনা পাতায় থাকা অ্যান্টিঅক্সিডেন্ট এবং ফাইটোনিউট্রিয়েন্ট পেটের যে কোনো সমস্যার সমাধান করতে সাহায্য করে।,২. গরমকালে শরীরকে ঠাণ্ডা রাখতে পুদিনার রস খুব ভালো। তাই দই মিশ্রিত এই রেসিপিটি অনায়াসেই খেতে পারেন।,৩. পুদিনা পাতার রস ত্বকের যে কোনো সংক্রমণকে ঠেকাতে অ্যান্টিবায়োটিক হিসেবে কাজ করে।,৪. বহু বিজ্ঞানীর মতে, পুদিনা পাতার পেরিনিয়াল অ্যালকোহল ফাইটোনিউট্রিয়েন্টের একটি উপাদান, যা দেহে ক্যান্সারের কোষ বৃদ্ধিতে বাধা সৃষ্টি করে।,৫. হজম শক্তি বৃদ্ধি করতেও সাহায্য করে।,৬. টাইফয়েড, নিউমোনিয়া প্রতিরোধ করে।,তথ্যসূত্র: বোল্ডস্কাই,"
চৈত্রের গরমে প্রাণ জুড়াবে কাঁচাআমের জুস,"চৈত্রের গরমে তৃষ্ণায় কাতর থাকে দেহ-মন। এই সময়ে তৃষ্ণা মেটাতে বিভিন্ন ধরনের শরবত খেয়ে থাকেন আপনি। কলা, আপেল, বেদেনা, স্ট্রবেরি, আনারসের জুস অনেকেরই পছন্দ। 
এগুলোর সঙ্গে খেয়ে দেখতে পারেন মুখরোচক কাঁচাআমের জুস। বাইরের অস্বাস্থ্যকর পানীয় না খেয়ে ঘরে তৈরি করতে পারেন আমের জুস।,আসুন জেনে নিই কিভাবে তৈরি করবেন কাঁচাআমের জুস-,উপকরণ,কাঁচা আম ৪টি, পানি ৮ কাপ, সিরাপ বা চিনি প্রয়োজনমতো, বিট লবণ ১ চা-চামচ, সরিষা গুঁড়া ১ চা-চামচ, কাঁচা মরিচ বাটা আধা চা-চামচ, পুদিনা পাতা বাটা ১ টেবিল-চামচ, লবণ আধা চা-চামচ বা পরিমাণমতো।,প্রণালি
 ,আমের খোসা ছাড়িয়ে সিদ্ধ করে ছেনে নিয়ে আঁটি ফেলে দিতে হবে। সব উপকরণ একসঙ্গে ব্লেন্ডারে ব্লেন্ড করে বরফকুচি দিয়ে পরিবেশন করতে হবে।,,"
বাসা থেকে অফিসের কাজে মনোযোগ ধরে রাখার ৭ উপায়,"করোনা পরিস্থিতিতে বাসায় বসে অফিসের কাজ করাটা নিরাপদ ও আনন্দের মনে হলেও কাজে মনোযোগ ধরে রাখাটা অনেক সময় কঠিন হয়ে যায়। কঠিন হলেও তো কিছু করার নেই। নতুন পরিস্থিতির সঙ্গে মানিয়ে নিয়ে নিষ্ঠার সঙ্গে কাজ করার অভ্যাসটা এখন রপ্ত করতেই হবে।,ঘরে বসেও কীভাবে আপনি অফিসের কাজে মনোযোগ বাড়াতে পারেন সে বিষয়ে জীবনযাপনবিষয়ক একটি ওয়েবসাইট কিছু টিপস দিয়েছে। সেটি আপনারও কাজে লাগতে পারে-,১. ঘরে বসে অফিসের কাজ করার আগে কর্মকর্তাদের সঙ্গে শক্তিশালী যোগাযোগব্যবস্থা প্রণয়ন এবং কাজ সম্পর্কে সুনির্দিষ্ট ধারণা রাখুন।
বস্টনের নর্থ ইস্টার্ন ইউনিভার্সিটির ব্যবস্থাপনা বিভাগের অধ্যাপক বারবারা লার্সন বলেন, কর্মকর্তার সঙ্গে যোগাযোগের পরিষ্কার ব্যবস্থা নেয়া খুবই জরুরি। কাজ শুরু ও শেষের আগে ১০ মিনিট ফোনালাপের মাধ্যমে কাজের অবস্থা সম্পর্কে নিশ্চিত হয়ে নিতে পারেন। ,২. অফিসের কাজ ঘরে বসে করার যতই অভ্যাস থাকলেও বিশৃঙ্খলা তৈরি হতে পারে। এ ছাড়া নিঃসঙ্গতা অনুভব করতে পারেন, যা পরোক্ষভাবে কাজের গতি ও মনোযোগ কমিয়ে দিতে পারে। এ ক্ষেত্রে ‘ভিডিও কল’ কার্যকর উপায়। কর্মকর্তা-কর্মচারীদের জন্য কাজ ভাগ করে দেয়া। কাজের অগ্রগতি জানা এবং দলের সবার সঙ্গে আলোচনার জন্য ভিডিও কনফারেন্স অত্যন্ত কার্যকর।,৩. ঘরে কাজ করলে কাজের গতি কমবে এটিই স্বাভাবিক। তাই নাস্তা সেরে, গোসল, কাপড় বদলে কাজে বসা উচিত, এতে কাজ করার মানসিকতা তৈরি হবে।,৪. ঘরের একটি কোনকেই নিজের ডেস্ক বানিয়ে নিতে পারেন, যা শুধুই কাজ করার জন্য। কাজ সারতে প্রয়োজনীয় সব অনুষঙ্গ এখানে হাতের নাগালে রাখতে হবে। মনিটর, তারবিহীন কিবোর্ড-মাউস, পানির বোতল, প্রয়োজনীয় কাগজপত্র ও তা রাখার জায়গা ইত্যাদি প্রয়োজনীয় জিনিস এই ডেস্কে থাকা উচিত।,৫. ভালো একটি চেয়ারে বসে কাজ করুন। কারণ টেলিভিশন দেখার সোফায় বসে অফিসের কাজ করলে মনোযোগ আসবে না। এতে শরীরে ব্যথা দেখা দিতে পারে।,৬. ঘরে বসে কাজ করতে হলে ঘরের স্বাভাবিক পারিপার্শ্বিকতা থেকে নিজেকে কিছুটা হলেও আলাদা করে নিতে হবে। পরিবারের সদস্যদের জানিয়ে দিতে হবে, আপনাকে যেন জরুরি প্রয়োজন ছাড়া ডাকাডাকি করা না হয়। আর শিশুদের সামলে রাখার ব্যবস্থা রাখতে হবে।,৭. অফিসে কাজের ফাঁকে সামান্য হাস্যরত, রসিকতা ও আড্ডাও হয়ে থাকে। ফলে নিঃসঙ্গতা মনোযোগ নষ্ট করতেই পারে।  এ ক্ষেত্রেও প্রযুক্তির ব্যবহার জরুরি। প্রিয় সহকর্মীদের সঙ্গে স্কাইপ, হোয়াটসঅ্যাপ ইত্যাদিতে যোগাযোগ রাখতে পারেন। ,"
কোয়ারেন্টিনে সারাক্ষণ মোবাইল ঘাটছেন? হতে পারে যেসব ক্ষতি,"করোনাভাইরাসের সংক্রমণ রোধে বেশিরভাগ মানুষ এখন ঘরে সময় কাটাচ্ছেন। অবসর সময়ে হয়তো মোবাইল ঘেঁটেই বেশিরভাগ সময় কাটছে আপনার। তবে সারাক্ষণ এভাবে স্ক্রিনে চোখ রাখলে হতে পারে ভয়াবহ ক্ষতি।,মাত্রাতিরিক্ত মোবাইল ব্যবহারের ফলে হয়তো আপনার হাতের আঙুল আড়ষ্ট হয়ে পড়ছে, ঘাড়ে টান ধরা, চোখ ব্যথা ও হাত তুলতে কষ্ট হচ্ছে।,দিনভর মোবাইল হাতে নিয়ে সময় কাটালে মারাত্মক ক্ষতি হতে পারে শরীরের। ভারতের বিখ্যাত স্নায়ুরোগ বিশেষজ্ঞ সন্দীপ চট্টোপাধ্যায় জানান, নিয়ম না মেনে মোবাইল ব্যবহার করলে পেশিতে টান পড়া ও রক্তচলাচলের গতিও কমে যায়। ফলে শরীরের বিভিন্ন অংশে ব্যথা হতে পারে। ,এ ছাড়া বাজারহাট বা অন্য কারণে সঙ্গে মোবাইল নিয়ে বাড়ির বাইরে গেলে তা থেকে করোনাভাইরাস সংক্রমণের ঝুঁকি থাকে। আবার কাজ করতে করতে কাঁধে মোবাইল রেখে, ঘাড় কাত করে কথা বললেও ঘাড়ে ব্যথা হতে পারে।  ,আসুন জেনে নিই অতিরিক্ত সময় মোবাইল ব্যবহারে যেসব সমস্যা দেখা যেতে পারে-,১. কম আলোয় মোবাইল ব্যবহার করলে চোখের সমস্যা হতে পারে।,২ কাঁধ ও কানে সঙ্গে চেপে রেখে মোবাইলে কথা বললে ঘাড়ে ও কাঁধে ব্যথার ঝুঁকি বাড়ে।,৩. মাইগ্রেন ও মাথাব্যথাও হতে পারে।,৪. অনবরত মোবাইলে মেসেজ বা সোশ্যাল সাইটে লেখালেখি করলেও হাতের কবজি ও আঙুলে ব্যথা হতে পারে।,৫. ব্রিটেনের হ্যান্ড ও এলবো সার্জন রজার পাওয়েল ও তার সহযোগীদের এক সমীক্ষায় জানা গেছে, যারা ২ ঘণ্টার বেশি সময় ধরে মোবাইলে টেক্সট করেন তাদের ‘টেক্সট ক্ল’ (Text Claw) এবং ‘সেলফোন এলবো’ নামে আঙুল ও কবজির সমস্যা দেখা যায়। এই সমস্যার নাম ‘কিউবিটাল টানেল সিনড্রোম’।,৬. সারাক্ষণ টেক্সট লেখার জন্য হাতের বুড়ো আঙুল, তর্জনি এবং মধ্যমা প্রয়োজনের অতিরিক্ত ব্যবহার হয় বলে এই আঙুল দুটির কাছাকাছি থাকা স্নায়ুর ওপর বাড়তি চাপ পড়ে। ফলে শুরুর দিকে আঙুল অসাড় লাগে, পরের দিকে ব্যথা হয়।,৭. অনেকে কনুইয়ে ভর দিয়ে মোবাইলে টেক্সট করেন বা কথা বলেন। অতিরিক্ত সময় ধরে এমন করলে হাত, কাঁধ, ঘাড় ব্যথার ঝুঁকি বাড়ে।,৮. রাতের অন্ধকারে মোবাইলের নীল আলোর দিকে তাকিয়ে থাকলে অনিদ্রার ঝুঁকি বাড়ে। একই সঙ্গে ‘সিভিএস’ অর্থাৎ ‘কম্পিউটার ভিশন সিনড্রোম’ অর্থাৎ চোখের পানি শুকিয়ে গিয়ে চোখের সংক্রমণ হতে পারে। ,৯. অতিরিক্ত মোবাইল ব্যবহার করায় হাড়ের আলনা নার্ভ ক্ষতিগ্রস্ত হতে পারে। এ সময় সার্জারি করা ছাড়া উপায় থাকে না।,১০. শুধু স্নায়ুরোগই নয়, মোবাইল অতিরিক্ত ব্যবহারের অভ্যাস থেকে বেরিয়ে না এলে মানসিকভাবে অসুস্থ হয়ে পড়ার ঝুঁকিও বাড়ে। ,কী করবেন?,১. প্রয়োজনের অতিরিক্ত সময় ফোনের পেছনে ব্যয় না করা। ,২. যতটা সম্ভব ফোন স্পিকারে দিয়ে কথা বলুন ও সব আঙুল পর্যায়ক্রমে ব্যবহার করুন।,৩. টানা ব্যবহারের ফাঁকে হাত ও আঙুল স্ট্রেচিং করে নেয়ার মতো অভ্যাস বজায় রাখুন।,৪. শিশুর হাতে বেশি সময়ের জন্য মোবাইল দেবেন না।,তথ্যসূত্র: আন্দবাজার পত্রিকা,"
সুস্থ থাকতে রোজ কতটুকু পানি পান করবেন?,"আমাদের শরীরের ৭০ শতাংশ-ই পানি। সুস্থ থাকার জন্য পানি পানের বিকল্প নেই। এখন প্রশ্ন হচ্ছে– একজন সুস্থ মানুষের রোজ কতটুকু পানি পান করা উচিত? ,সুস্থ থাকার জন্য একজন মানুষের প্রতিদিন অন্তত দুই লিটার পানি পান করা উচিত বলে জানিয়েছেন বিশেষজ্ঞ চিকিৎসকরা। পানি দিনের যে কোনো সময়েই খাওয়া যায়। তবে সকালে ঘুম থেকে উঠে এক গ্লাস পানি পানে অনেক উপকারিতা রয়েছে বলে জানিয়েছেন বিশেষজ্ঞরা।,বিভিন্ন শরীরবৃত্তীয় কাজের জন্য আমাদের শরীরকে সবসময়ই হাইড্রেটেড রাখা জরুরি। তাই সকালে ঘুম থেকে উঠেই যারা পানি পান করেন, তাদের ওজন হ্রাস না পেলেও উপকার হয়। ,কারণ সারা রাত ঘুমের সময় পানি আমাদের শরীরে অনেকক্ষণ প্রবেশ করে না। ফলে দেহে পানির ঘাটতি দেখা দেয়। ঘুম থেকে উঠেই পানি খেলে সেই ঘাটতি দ্রুত পূরণ হয়।,আসুন জেনে নিই পানি পানে যত উপকার-
 ,সকালে ঘুম থেকে উঠে এক গ্লাস কুসুম গরম পানি খেলে পেট পরিষ্কার হয়। খাবার খাওয়ার সময় থেকে পরিপাক্বের পর সেই খাবারের অবশিষ্ট অংশ মলাশয়ে জমা হয়। এই পুরো প্রক্রিয়াটা পেরিস্টলসিস চলনের ফলে ঘটে। খাদ্যনালি, পাকস্থলী, ক্ষুদ্রান্ত্র এবং বৃহদন্ত্রেও এই চলন হয়। পেরিস্টলসিসের জন্য পর্যাপ্ত পরিমাণ পানি খাওয়ার প্রয়োজন।,দিনের কোনো একটা সময়ে একসঙ্গে অনেকটা পানি পান না করে সারা দিন অল্প অল্প করে পানি পান করুন। শরীরে যেন পানির ঘাটতি কোনোভাবেই না হয়, সেটি খেয়াল রাখুন।,সূত্র: আনন্দবাজার পত্রিকা, ,"
শিশুদের শরীরে যেভাবে করোনাভাইরাস প্রবেশ করে,"করোনাভাইরাসে বয়স্কদের তুলনায় শিশুরা কম আক্রান্ত হলেও তাদেরও ঝুঁকি রয়েছে।,বিশেষজ্ঞরা বলছেন, এই ভাইরাস আক্রান্ত এক-তৃতীয়াংশ শিশুর শরীরে সেভাবে কোনো লক্ষণ দেখা যায় না। তাই সতর্ক থাকাটাই এই মুহূর্তে সবচেয়ে বেশি জরুরি।,রোগের উপসর্গ,সাধারণ শিশুরা এই ভাইরাসে আক্রান্ত হলে জ্বর, শুকনো কাশি, গলা ব্যথা, মাথা যন্ত্রণা, বমি ভাব, ডায়রিয়া ও শ্বাসকষ্টের সমস্যায় ভোগে।,শিশুদের শরীরে যেভাবে ভাইরাস প্রবেশ করে,শিশুদের সংক্রমণ সাধারণত দুভাবে হয়ে থাকে–,১.করোনাভাইরাস আক্রান্ত রোগীর সংস্পর্শ থেকে রোগ ছড়াতে পারে। আবার করোনা রয়েছে এমন জায়গায় ঘুরে আসার পরও এই রোগ সংক্রমণ হতে পারে।,২.আক্রান্ত ব্যক্তির শরীর থেকে হাঁচি, কাশির মধ্যে দিয়ে নির্গত থুতুর ড্রপলেট অথবা কোনো সারফেস থেকে আসা ভাইরাস হাতের মাধ্যমে চোখ, নাক,মুখ দিয়ে শিশুদের শরীরে প্রবেশ করতে পারে। ,শিশুদের থেকে কীভাবে রোগ ছড়াতে পারে?,গবেষণায় দেখা গিয়েছে, প্রায় ২৮ শতাংশের যেহেতু কোনো লক্ষণ সেভাবে দেখা যায় না। তাই বাড়ির অন্যরা মনে করেন তাদের সন্তান সুস্থ রয়েছে।
বিশেষ করে বয়স্কদের মধ্যে তারা রোগ সংক্রমিত করতে থাকে। তাই অল্প লক্ষণ রয়েছে এমন শিশুরাও হাঁচি-কাশি ও হাতের মাধ্যমে অন্যদের রোগ সংক্রমিত করতে পারে।,এক গবেষণায় দেখা গেছে, শতকরা ২৯ শতাংশ করোনা আক্রান্ত শিশুর মলের নমুনায় এই ভাইরাস এর অস্তিত্ব মিলেছে। তাই শিশুরা মলের মাধ্যমেও রোগজীবাণু ছড়াতে পারে।,শিশুর ফ্লু হলে কী করবেন-,১.শিশুদের ফ্লু হলে তাদের ব্যবহৃত সব বাসনপত্র ও গামছা আলাদা করুন। দু’দিন পর খেয়াল করুন শিশুর কোনো রকম শ্বাসের সমস্যা হচ্ছে কি না। শ্বাসকষ্টের সমস্যা হলে করোনা পরীক্ষা করাতে হবে।,২.টেস্ট পজিটিভ হলে ভয় না পেয়ে তাকে কোয়ারেন্টিনে রেখে সুস্থ করে তোলার কাজে চিকিৎসক ও স্বাস্থ্যকর্মীদের সঙ্গে সহযোগিতা করুন।,৩.সাধারণ ফ্লু হলে শিশুদের কয়েকদিন পরিবারের অন্য সদস্যদের থেকে আলাদা রাখতে হবে।যে ব্যক্তি শিশুর যত্ন নেবেন তিনি মাস্ক ব্যবহার ও ঘন ঘন সাবান দিয়ে হাত ধুয়ে নেবেন।,৪.বাড়ির বয়স্কদের থেকে শিশুদের দূরে রাখতে হবে।,৫.শৌচাগার ব্যবহারের পরে শিশুকে ভালোভাবে সাবান দিয়ে হাত ধোয়াতে হবে।,৬. শিশু যেন চোখ-নাক-মুখে হাত না দেয়, সে দিকে খেয়াল রাখুন।,৭. শিশুদের শাকসবজি ও প্রোটিন সমৃদ্ধ খাবার খাওয়াতে হবে।এছাড়া পরিমাণমতো পানিও পান করাতে হবে।
৮.শিশু ঠিকমতো ঘুমাচ্ছে কি না সেদিকে খেয়াল রাখুন। ভাল করে ঘুমোলে শিশুর ইমিউনিটি বৃদ্ধি পাবে ও রোগের সঙ্গে তারা লড়তে পারবে।,তথ্যসূত্র: আনন্দবাজার পত্রিকা,"
ব্রণ কমাতে হলুদের প্রলেপ,"প্রাচীনকাল থেকেই আয়ুর্বেদ ঘরোয়া ওষুধ ও রান্নার কাজে হলুদ ব্যবহার হয়ে আসছে। ভেষজ ওষুধ ছাড়াও মুখের রুচি বাড়ানোর জন্য, কফ, বাতের ব্যথা, ব্রণ, চর্ম রোগ ও কৃমি সমস্যায় হলুদের ব্যবহার অতুলনীয়। ,ব্রণের চিকিৎসায় বেশিরভাগ ক্ষেত্রে ভালো ফল পাওয়া যায় না। তবে হলুদের সাহায্যে ঘরোয়া উপায়ে ব্রণ দূর করা সম্ভব। ,হলুদের সঙ্গে দুধ, মধু, নিমপাতা বা টকদইয়ের সঙ্গে নির্দিষ্ট পরিমাণ মিশিয়ে ব্রণে লাগালে উপকার পাবেন। এসব উপাদান পার্শ্বপ্রতিক্রিয়া ছাড়াই ব্রণের পাশাপাশি দাগ-ছোপ-কালচে ভাব দূর করবে। ,যেভাবে হলুদ ব্যবহার করবেন-,* নিম হলুদ দুটিই অ্যান্টিসেপটিক। তাই দুটিই জীবাণুরোধক। সমপরিমাণে নিম-হলুদ মিশিয়ে ব্রণে নিয়মিত লাগালে উপকার পাওয়া যায়। ,* ২ টেবিল চামচ বেসনে ১ চা-চামচ করে হলুদ, গোলাপ জল, টক দই মিশিয়ে ব্রণে লাগান। ১৫ মিনিট রেখে ধুয়ে নিন। সপ্তাহে ২ বার লাগালে ভালো ফল পাবেন।,* ১ টেবিল চামচ হলুদে আধ চা-চামচ মধু ব্রণ কমাতে যথেষ্ট। মিনিট দশেক ব্রণর ওপর লাগিয়ে পানি দিয়ে ধুয়ে নিন। প্রতিদিন কয়েকবার লাগাতে পারেন। ,* ২ টেবিল চামচ দুধে আধ চা-চামচ হলুদ মিশিয়ে ব্রণে লাগান। ১০ মিনিট রেখে ধুয়ে নিন। ,* অ্যালোভেরার সঙ্গে হলুদ মেশালে উপকারিতা দ্বিগুন। ২ টেবিল চামচ অ্যালো জুসে আধ চা-চামচ হলুদ মিশিয়ে ব্রণে লাগান। ১০ মিনিট রেখে ধুয়ে নিন। ,* ১ টেবিল চামচ লেবুর রসে আধ চা-চামচ হলুদ মিশিয়ে ব্রণর ওপরে লাগান। মিনিট দশেক রেখে ধুয়ে নিন। ,* ২ টেবিল চামচ টক দইয়ে আধ চা-চামচ হলুদ মিশিয়ে পেস্ট বানিয়ে নিন। ব্রণের ওপরে লাগিয়ে মিনিট পনেরো রেখে ধুয়ে নিন। দিনে তিনবার এটা লাগাতে পারলে ব্রণ কমবেই। 
তবে এসব উপকরণ ত্বকে ব্যবহারের আগে চিকিৎসকরে পরামর্শ নেয়া ভালো। ,তথ্যসূত্র: এনডিটিভি, ,"
যেসব খাবার ক্যানসারের ঝুঁকি কমায়,"মরণব্যাধি ক্যানসারে বিশ্বে প্রতিবছর অনেক মানুষ মারা যায়। তবে এই রোগ সম্পর্কে এখনও কোনো প্রকৃত ও পর্যাপ্ত তথ্য চিকিৎসাবিজ্ঞানীদের জানা নেই। সেজন্য ক্যানসার সেলকে টার্গেট করা এবং সঠিক প্রতিরোধ বা প্রতিকার উদ্ভাবন সম্ভব হচ্ছে না। ,চিকিৎসকরা বলছেন, অপুষ্টি ক্যানসারের অন্যতম কারণ। ক্যানসার ঠেকাতে ক্যানড ফুড ও চর্বিযুক্ত মাংস খাওয়া এড়িয়ে চলুন। 
পুরুষদের সাধারণত ফুসফুস, পেট, লিভার, কোলোরেক্টাল ও প্রোস্টেট ক্যানসার হয়ে থাকে। আর নারীদের স্তন ক্যান্সার, ফুসফুস, পেট, কোলোরেক্টাল ও সার্ভিকাল ক্যানসার হয়ে থাকে।,তবে কিছু খাবার রয়েছে যা আপনার ক্যানসারের ঝুঁকি কমাতে পারে। আসুন জেনে নেই সেসব খাবারের তালিকা।,হলুদ,হলুদের মূল উপাদান কারকুমিন অ্যান্টি-প্রদাহ, অ্যান্টি-অক্সিড্যান্ট এবং এন্টি-কার্সিনোজেনিক উপকরণে সমৃদ্ধ; যা ক্যানসারের ঝুঁকি কমায়।,টমেটো,লিকোফিন নামক একটি লাল ফাইটোকেমিক্যাল সমৃদ্ধ হলো টমেটো। এটি প্রস্টেট, ফুসফুস, স্তন এবং এন্ডোম্যাট্রিয়াল ক্যান্সারের ঝুঁকি কমায়।,স্ট্রবেরি ,স্ট্রবেরি ও রাস্পবেরি অ্যান্টিঅক্সিডেন্ট ভিটামিন সিতে সমৃদ্ধ। এতে রয়েছে ফাইটোকেমিকেল অ্যালগনিক এসিড যা ত্বক, ফুসফুস, ব্লাডার, খাদ্যনালী ও স্তন ক্যান্সারের ঝুঁকি কমায়।,কমলালেবু ,কমলালেবু ও লেবু ফলে শ্বাসনালীর ক্যান্সারের ঝুঁকি হ্রাস পায়। এছাড়া বেগুনি, লাল, নীল রঙের ফল ও সবজিতে রয়েছে অ্যানথোসিনিন নামের ফাইটো ইউট্রিয়েন্ট। যা একটি শক্তিশালী অ্যান্টিঅক্সিডেন্ট।  স্ট্রবেরি, ক্র্যানবেরি, ব্ল্যাকবেরি, লাল বাঁধাকপি, বেগুনি আঙ্গুর, টমেটো ও ডালিম ক্যানসারের সঙ্গে লড়াই করতে সাহায্য করে।,ব্রোকলি ,ব্রোকলি, ফুলকপি, বাঁধাকপি গ্লুকোসিনোলোটস নামে শক্তিশালী ফাইটোকেমিকেলস সমৃদ্ধ; যা প্রোস্টেট, ফুসফুস, কোলন, স্তন, ব্লাডার, লিভার, মুখ প্রভৃতির ক্যানসারের ঝুঁকি কমায়।,রসুন,রসুনের মধ্যে রয়েছে সালফার যৌগ ও অ্যালিয়াম। অন্যান্য সবজির মধ্যকার সালফার যৌগ পাকস্থলি, খাদ্যনালী, কোলন, অগ্ন্যাশয় ও স্তন ক্যানসারের ঝুঁকি কমায়।,গাজর,গাজরে রয়েছে বিটা-ক্যারোটিন নামক অ্যান্টিঅক্সিডেন্ট। যা ক্যান্সার কোষের বৃদ্ধির গতি কমায়। গাজরে থাকা অন্যান্য ফাইটো কেমিকেল গর্ভাশয়ের ক্যানসারসহ বিভিন্ন ধরনের ক্যানসারের ঝুঁকি কমায়।,পালং শাক,পালং শাকে রয়েছে লিউটিন, জেক্সানথিন এবং ক্যারোটিনয়েড। যা বিভিন্ন ধরনের ক্যানসারের ঝুঁকি কমাতে পারে। এছাড়া বিভিন্ন শস্যদানা ফাইবার এবং জৈব উপাদান লিগন্যাসে সমৃদ্ধ যা অ্যান্টিঅক্সিডেন্ট হিসাবে কাজ করে।,এছাড়া ফাইবারে সমৃদ্ধ বিন এবং কোলোরেক্টাল ক্যানসারের বিরুদ্ধে সুরক্ষা যোগায়।,তথ্যসূত্র: এনডিটিভি, ,"
মহামারী করোনা শেষ হতে কতদিন লাগবে?,"ইতালি, স্পেন, যুক্তরাষ্ট্রসহ বিশ্বের বেশিরভাগ দেশই করোনায় বিপর্যস্ত। শুক্রবার বিশ্বজুড়ে করোনা আক্রান্তের সংখ্যা সাড়ে ১০ লাখ ছাড়িয়েছে। মৃতের সংখ্যা ৬০ হাজারের কাছাকাছি।,এদিকে একদিনে ৯ ঘণ্টার পরিসংখ্যানে দেখা গেছে, বিশ্বে প্রতি মিনিটে ৫০ জন আক্রান্ত ও ৪ জনের মৃত্যু হয়েছে।,প্রাণঘাতী এই করোনা নিয়ে সবার এখন একটাই প্রশ্ন- করোনা শেষ হতে কতদিন লাগবে? আর মানুষ কবে নাগাদ তাদের স্বাভাবিক দৈনন্দিন জীবনে ফিরতে পারবে?,ব্রিটেনের প্রধানমন্ত্রী বরিস জনসন বলেছেন, ১২ সপ্তাহের মধ্যে করোনার ঢেউ উল্টোপথে ঘুরিয়ে দিতে সক্ষম হবে ব্রিটেন। এর মধ্যে মোটে দেড় সপ্তাহ পার হয়েছে এখন পর্যন্ত। ,তবে তিনমাসের মধ্যে আক্রান্তের সংখ্যা কমে আসবে। তবে করোনার সংক্রমণ পুরোপুরি শেষ হতে কয়েক বছর পর্যন্ত লাগতে পারে।,তবে এখন করোনা থেকে বেরিয়ে আসার কৌশল কী হবে? সে বিষয়ে এডিনবার্গ ইউনিভার্সিটির সংক্রামক রোগ বিষয়ক অধ্যাপক মার্ক উলহাউজ বলেন, বিষয়টি নিয়ে পৃথিবীর কোন দেশেরই কৌশল নেই। এই কৌশল ঠিক করা বড় ধরনের বৈজ্ঞানিক এবং সামাজিক চ্যালেঞ্জ।
তবে তিনি তিনটি উপায়ের কথা জানিয়েছেন। ১. টিকা দেয়া। ২. বহু মানুষের মধ্যে ভাইরাস সংক্রমণের ফলে তাদের মধ্যে এনিয়ে রোগ প্রতিরোধ ক্ষমতা গড়ে উঠবে। ৩. স্থায়ীভাবে মানুষ এবং সমাজের আচার-আচরণে পরিবর্তন নিয়ে আসা।
তবে টিকা আসতে সময় লাগবে ১২ থেকে ১৮ মাস। এই টিকা গ্রহণ করলে করোনাভাইরাসের সংস্পর্শে আসলেও তারা অসুস্থ হবে না। যত বেশি সংখ্যক মানুষকে টিকা দেয়া যাবে ততই ভালো। যদি মোট জনসংখ্যার ৬০ শতাংশকে টিকা দেয়া হয়, তাহলে এই ভাইরাস ছড়িয়ে পড়বে না।
ইতিমধ্যে আমেরিকায় এক ব্যক্তির দেহে পরীক্ষামূলক-ভাবে করোনাভাইরাসের টিকা দেয়া হয়েছে। তবে এই টিকা  সফল হবে কিনা কিংবা বিশ্বজুড়ে এই টিকা দেয়া যাবে কি না সে নিশ্চয়তা নেই।
করোনা সংক্রমণ মোকাবেলার জন্য জন্য ব্রিটেন আক্রান্তের সংখ্যা যতটা সম্ভব কমিয়ে আনার চেষ্টা করছে। যেন হাসপাতালগুলো রোগীতে পরিপূর্ণ না হয়ে যায়। 
ব্রিটেনের প্রধান বৈজ্ঞানিক উপদেষ্টা স্যার প্যাট্রিক ভ্যালান্সি বলেন, করোনাভাইরাসের সংক্রমণ কখন কোন পর্যায়ে যাবে সেটি নিয়ে সুনির্দিষ্ট সময়সীমা দেয়া সম্ভব নয়।
লন্ডনের ইমপেরিয়াল কলেজের অধ্যাপক নিল ফার্গুসন বলেন, আমরা  সংক্রমণের মাত্রা কমিয়ে রাখার চেষ্টা করছি। যেন মানুষ কম আক্রান্ত হয়।  
তিনি বলেন, যদি দুই বছরের বেশি সময় যাবত এটা করতে পারি তাহলে দেশের একটি বড় অংশ ধীরে ধীরে আক্রান্ত হবে। এর ফলে স্বাভাবিক নিয়মে রোগ প্রতিরোধ গড়ে উঠবে।,এদিকে প্রাণঘাতী নভেল করোনাভাইরাস এপ্রিল মাসের শেষ দিকে নিয়ন্ত্রণে আসতে পারে বলে জানিয়েছেন চীনের শ্বাসতন্ত্রের রোগ বিশেষজ্ঞ ডা. জুং নানশান।,বুধবার চীনের শেনজেন টেলিভিশনকে দেয়া এক সাক্ষাৎকারে তিনি এ মন্তব্য করেন।
জুং নানশান বলেন, করোনা প্রতিরোধে বিশ্বের দেশগুলো যেভাবে কার্যকরী পদক্ষেপ নিচ্ছে তাতে আমার মনে হচ্ছে এ মাসের শেষদিকে মহামারিটি নিয়ন্ত্রণে চলে আসবে।
তবে আগামী বসন্তে আরও একটি ভাইরাস দেখা দেবে কিনা তা নিয়ে অনিশ্চয়তা রয়ে গেছে বলেও জানান তিনি।,তথ্যসূত্র: বিবিসি বাংলা,"
জুতা থেকেও  ছড়াতে পারে করোনাভাইরাস!,"করোনাভাইরাসে আক্রান্ত ব্যক্তির হাঁচি-কাশি ও সংস্পর্শ থেকে যেমন করোনা ছড়ায় তেমনি পায়ের জুতা ও স্যান্ডেল থেকেও এই ভাইরাস ছড়াতে পারে।
কারণ জুতা ও স্যান্ডেল তৈরিতে যেসব উপাদান ব্যবহার হয় তাতে এই ভাইরাস অনেকক্ষণ টিকতে থাকতে পারে।,করোনা থেকে সুরক্ষিত থাকতে আমরা হাত ধোয়া, ঘর পরিষ্কার রাখা, জীবাণুনাশক ব্যবহার, সামাজিক দূরত্ব বজায়  রাখছি। তবে জুতা থেকে ভাইরাস ছড়ানোর বিষয় নিয়ে আমরা অনেকে সচেতন নই।,বিভিন্ন স্থানে এই ভাইরাস কত সময় বেঁচে থাকতে পারে তা নিয়ে বিশেষজ্ঞরাও গবেষণা চালিয়ে যাচ্ছেন। আমাদের পায়ের জুতা প্রতিদিন অসংখ্য ধুলাবালি, ময়লা, জীবাণু, ভাইরাস ও ব্যাকটেরিয়ার সংস্পর্শে আসে।  এমনকি ভাইরাস, ব্যাক্টেরিয়া জুতার তলাতেও বংশবিস্তার করতে সক্ষম।,করোনার প্রতিরোধে সব সময় আমরা হাত ধোঁয়ার কথা বলে আসলেও পা ধোয়ার কথা কিন্তু কেউ বলছি না।  আপনি হয়তো একটি বিষয়  কখনো চিন্তাই করে দেখেনি যে, বাইরে জুতা পরে আপনি ঘরে প্রবেশ করছেন। এই জুতার মাধ্যমে ঘরে করোনা প্রবেশ করতে পারে।,একাধিক গবেষণার দাবি, জুতায় করোনা সক্রিয় থাকতে পারে পাঁচদিন পর্যন্ত। জুতা তৈরি হয় সাধারণত চামড়া, রাবার কিংবা প্লাস্টিক দিয়ে; যা হতে পারে করোনার বাহক।
এখন কথা হচ্ছে এক্ষেত্রে কী ধরনের সতর্কতা অবলম্বন করা উচিত বা আমাদের করণীয় কী?,স্বাস্থ্যবিষয়ক একটি ওয়েবসাইটে প্রকাশিত প্রতিবেদনের আলোকে জুতার মাধ্যমে করোনা ছড়ানোর বিষয়ে গুরুত্বপূর্ণ কিছু বিষয় তুলে ধরা হয়েছে। ,যুক্তরাষ্ট্রের ‘ন্যাশনাল ইনস্টিটিউট অব হেলথ’য়ের করা সাম্প্রতিক গবেষণায় দেখা গেছে,  কার্ডবোর্ড-জাতীয় সমতলে ২৪ ঘণ্টা পর্যন্ত সক্রিয় থাকতে পারে করোনাভাইরাস। আর ধাতব সমতল ও প্লাস্টিকের ওপর তা বেঁচে থাকতে পারে সর্বোচ্চ তিনদিন পর্যন্ত।,যুক্তরাষ্ট্রের ভার্জিনিয়ার সংক্রামক রোগ বিশেষজ্ঞ ম্যারি ই শ্মিড বলেন, জুতা তৈরিতে ব্যবহৃত কাঁচামাল নিয়ে করা একাধিক গবেষণায় দেখা গেছে, কক্ষ তাপমাত্রায় এগুলোতে করোনাভাইরাস বেঁচে থাকতে পারে পাঁচদিন বা তারও বেশি সময়।,যুক্তরাষ্ট্রের ক্যালিফোর্নিয়ার আরেক চিকিৎসক জর্জিন নানোস বলেন, করোনাভাইরাস ছড়াতে জুতা বেশ সম্ভবনাময় বাহক। বিশেষ করে যদি বাজার, হাসপাতালসহ জনবহুল স্থানে যাওয়া হলে।,তিনি আরও বলেন, আক্রান্ত ব্যক্তি হাঁচি-কাশির ‘ড্রপলেট’ জুতায় পড়লে স্বভাবতই তা আপনি যেসব স্থানে যাবেন সেখানেও ছড়িয়ে পড়বে।,কী করবেন?,১. জুতা কখনোই ঘরের ভেতরে নেয়া যাবে না। বাইরে যাওয়ার জন্য এমন জুতা ব্যবহার করতে হবে যা সাবান দিয়ে ধোয়া যায় ও  নিয়মিত তা ধুতে হবে।,২. যেসব জুতা ধোয়া  সম্ভব না, তা জীবাণুনাশক দিয়ে পরিষ্কার করতে হবে।,৩. ঘরের মূল দরজায় পরিষ্কার ও নিরাপদ পাদুকা রাখতে হবে। ,"
ঘর যেভাবে করোনাভাইরাস মুক্ত রাখবেন,"করোনাভাইরাসের সংক্রমণ থেকে বাঁচতে বেশিরভাগ মানুষ এখন ঘরেই সময় কাটাচ্ছেন। এমতাবস্থায় আপনার পরিবারের সদস্যদের সুরক্ষিত রাখতে ঘর ভাইরাসমুক্ত করাটা জরুরি।
নিউ দিল্লির ফোর্টিস মেমোরিয়াল রিসার্চ ইন্সটিটিউটের পরিচালক ও ‘নিউরোলজি’ বিভাগের প্রধান পারভিন গুপ্তা ঘর সুরক্ষিত রাখার কিছু টিপস দিয়েছেন। আসুন জেনে নেই সেই সম্পর্কে-,১.ঘরের প্রতিটি অংশ নিয়মিত সাবান কিংবা জীবানুনাশক দিয়ে পরিষ্কার করতে হবে।,২. প্রতিদিন রান্না করার পর রান্নাঘর পরিষ্কার করতে হবে। বাইরে পরার জুতা নিয়ে ঘরের প্রবেশ করা যাবে না।,৩. লাইটের সুইচ, টেবিল, কম্পিউটারের কিবোর্ড, দরজার হাতল, টয়লেট, আলমারি ও ওয়্যারড্রোব পরিষ্কার করতে হবে।,৪. বাইরে থেকে সদাই কিনে আনার পর ব্যাগটি ভালোভাবে পরিষ্কার করতে হবে। প্রয়োজনে ব্যাগটিকে ঘরের বাইরে ফেলে রাখুন ২৪ থেকে ৪৮ ঘণ্টা।,৫. সদাই বাসায় আনার পর ‘পটাশিয়াম পারম্যাঙ্গানেট’ দ্রবণে পরিষ্কার করতে হবে। এই রাসায়নিক উপাদানটি পাওয়া না গেলে ৫ থেকে ১০ মিনিট গরম পানিতে ধুয়ে নিতে হবে।,৬. বাজারে গেলে মানুষের যতটা দূরে থাকা যাই ততই ভালো। ঘরে ফিরে প্রথম হাত ধোওয়া, সম্ভব হলে পরা কাপড় ধুয়ে গোসল করতে হবে।, ,"
গুগল ডুডলে ঘরে থাকার বার্তা,"করোনাভাইরাসের মহামারীতে জীবন বাঁচাতে মানুষকে ঘরে থাকার বার্তা দিচ্ছে গুগল।,শুক্রবার করোনার সব তথ্য নিয়ে বিশেষ একটি ডুডল প্রদর্শন করছে গুগল। তাদের হোমপেজে গেলে এ ডুডল দেখা যাচ্ছে।,করোনার উপসর্গ, প্রতিরোধ ব্যবস্থা ও কীভাবে এই ভাইরাস সারা বিশ্বে প্রভাব ফেলছে, তা ডুডলে তুলে ধরা হয়েছে।,বিশেষ কোনো দিন বা বিশেষ কোনো ব্যক্তির জন্য সার্চ বক্সের ওপরে নিজেদের লোগো বদলে বিশেষ দিনটির সঙ্গে মানানসই নকশার যে লোগো তৈরি করে গুগল, তা-ই ডুডল।,গুগল তাদের ডুডলের ট্যাগলাইন দিয়েছে ‘স্টে হোম, সেভ লাইভস’। অর্থাৎ বাড়িতে থাকুন, জীবন বাঁচান। এ ডুডলে ক্লিক করলে করোনভাইরাস সংক্রান্ত সব তথ্য হাজির করছে গুগল।,গুগলের আজকের ডুডলে করোনার বিরুদ্ধে লড়াইয়ে বিশ্ব স্বাস্থ্য সংস্থার এ নির্দেশগুলো মানতে বলা হচ্ছে। বাড়িতে থাকা, নিরাপদ দূরত্ব বজায় রাখা, নিয়মিত হাত ধোয়া, হাঁচি-কাশির শিষ্টাচার মেনে চলা ও অসুস্থ হলে চিকিৎসকের পরামর্শ নেয়ার কথা বলা হয়েছে।, ,"
১০ হাজার কর্মী নিয়োগ দেবে ফেসবুক,"চলতি বছরে ১০ হাজার কর্মী নিয়োগ দেবে সামাজিক যোগাযোগের জনপ্রিয় মাধ্যম ফেসবুক।,বৃহস্পতিবার মার্কিন সংবাদমাধ্যম সিএনবিসিকে এ তথ্য জানিয়েছেন ফেসবুকের প্রধান পরিচালন কর্মকর্তা (সিওও) শেরিল স্যান্ডবার্গ।,করোনাভাইরাস পরিস্থিতিতে যেখানে কর্মহীন মানুষের সংখ্যা বেড়ে গেছে এবং অনেকে ছাঁটাইয়ের আশঙ্কায় আছেন, সেখানে কর্মী নিয়োগের ঘোষণা দিল ফেসবুক। ,প্রতিষ্ঠানটির প্রধান পরিচালক সিএনবিসিকে বলেন, পণ্য ও প্রকৌশল বিভাগের জন্য ২০২০ সালের শেষ নাগাদ বাড়তি ১০ হাজার কর্মী নিয়োগ আশা করছি আমরা।,করোনা পরিস্থিতিতে কর্মী ছাঁটাই হবে না— এমন কোনো প্রতিশ্রুতি স্যান্ডবার্গ দিতে পারেন কিনা? সিএনবিসির সাংবাদিক স্কট ওয়াপনারের এমন প্রশ্নের জবাবে ফেসবুকের প্রধান পরিচালক শেরিল স্যান্ডবার্গ বলেন, সেই আশঙ্কা নেই। উল্টো তিনি নতুন নিয়োগের কথা বলেন।,স্যান্ডবার্গ বলেন, ‘আমরা ভাগ্যবান যে নতুন নিয়োগ দিতে পারব। আর আমাদের প্রয়োজনেই নতুন কর্মী নিয়োগের পথে হাঁটতে হবে’।, ,"
হৃদরোগ ও উচ্চ রক্তচাপের রোগীদের করোনার ঝুঁকি কতটা?,"করোনাভাইরাস নিয়ে গবেষণা করা বিজ্ঞানীরা প্রথম থেকেই বলে আসছেন যারা ডায়াবেটিস, হৃদরোগ ও উচ্চ রক্তচাপে ভুগছেন, তাদের করোনাভাইরাসে আক্রান্ত হওয়ার ঝুঁকি বেশি। এসব রোগী যদি এই ভাইরাসে আক্রান্ত হন, তবে তাদের মৃত্যুঝুঁকি বেড়ে যায়।,দেশে করোনাভাইরাসে যে ৬ জনের মৃত্যু হয়েছে, তাদের বেশিরভাগই হৃদরোগ ও উচ্চ রক্তচাপ, ডায়াবেটিস ও কিডনি রোগসহ জটিল অনেক রোগে ভুগছিলেন। ,তাই এসব রোগীর করোনার সংক্রমণ এড়াতে আরও বেশি সচেতন হতে হবে। হৃদরোগ ও উচ্চ রক্তচাপের রোগীদের করোনা থেকে বাঁচতে করণীয় সম্পর্কে পরামর্শ দিয়েছেন ভারতের বিশিষ্ট কার্ডিওলজিস্ট ডা. রবীন চক্রবর্তী।,ডা. রবীন চক্রবর্তীর মতে, হৃদযন্ত্রে অনেক কারণে করোনার সংক্রমণ হতে পারে। তার মধ্যে একটি হলো এই ভাইরাস সরাসরি হৃদযন্ত্রকে আক্রান্ত করতে পারে। তা ৩ থেকে ৪ ভাবে হতে পারে। এর মধ্যে একটা হলো মায়োকার্ডাইটিসের কারণে প্রদাহ (ইনফ্লেমড)। এটি প্রথমেই হৃদযন্ত্রকে আক্রান্ত করে না। ফুসফুস এবং অন্যান্য অঙ্গে সংক্রমণ হলে এমন হয়। তবে এটা খুব কম মানুষের হয়।,তিনি জানান, ওই মায়োকার্ডাইটিস থেকে হৃদযন্ত্রের পেশির প্রদাহ হয়। আর এখান থেকে কার্ডিয়াক এরিথমিয়া হতে পারে। আর যা হতে পারে সেটি হলো এটি হার্টকে আঘাত করতে পারে অর্থাৎ অ্যাকিউট কার্ডিয়াক ইনজুরি। যারা হৃদরোগ ও উচ্চ রক্তচাপ ভুগছেন, স্ট্রোক হয়েছে, বাইপাস সার্জারি হয়েছে, তাদের ক্ষেত্রে কোভিড–১৯ আরও বেশি সমস্যা তৈরি করতে পারে।,রবীন চক্রবর্তী বলেন, যারা প্রবীণ, যাদের উচ্চ রক্তচাপের সমস্যা রয়েছে ও নিয়মিত ধূমপান করেন তাদের মধ্যে সহজেই করোনার উপসর্গ দেখা দিতে পারে। হয়তো জ্বর বা একটু কাশিও হতে পারে। সেখান থেকে নিউমোনিয়া হওয়ার কথা। তা না হয়ে তাদের বুকে তীব্র ব্যথা, চাপ অনুভব হতে পারে। ফলে মনে হতে পারে সেটি একটি হার্টঅ্যাটাক।,এ সময় ইসিজি করতে দেখা যায়, সেটি হার্টঅ্যাটাকের ইসিজির মতো দেখতে বা কার্ডিয়াক এনজাইম ট্রপোনিন টেস্ট, সিপিকে–এমবি অনেক সময় বেশি থাকে। অনেক সময় ভুলবশত হার্টঅ্যাটাক রোগীর মতো চিকিৎসা হতে পারে। সে ক্ষেত্রে জানা যায়, সেটি হার্টঅ্যাটাক নয়। সেটি করোনাভাইরাসের সংক্রমণ। ,তিনি বলেন, এ ধরনের সমস্যা হলে আমরা উচ্চ রক্তচাপের ওষুধ খাই। আবার অনেকে প্রপিল্যাক্সিসের জন্য হাইড্রক্সিক্লোরোকুইন খান। তবে এসব ওষুধ করোনাভাইরাসকে ত্বরান্বিত করে কিনা বা উপসর্গকে বাড়িয়ে তোলে কিনা, সেটি কিন্তু পুরোপুরি ঠিক নয়।,তাই হৃদযন্ত্র করোনাভাইরাস থেকে নানাভাবে আক্রান্ত হতে পারে ও বিকল হতে পারে। ,তিনি জানান, যাদের হার্টের সমস্যা আছে, তাদের যদি করোনার অসুখ হয়, তাদের ক্ষেত্রে সমস্যা বেড়ে যাওয়ার সম্ভাবনা বেশি থাকে। পরে হৃদযন্ত্র সত্যিই যদি খুব ক্ষতিগ্রস্ত হয়, যেমন অ্যাকিউট কার্ডিয়াক ইনজুরি হয়, তার থেকে যদি হার্ট ফেলিওর হয়, অনেক সময় কার্ডিওজেনিক শক ও এমনকি মৃত্যুও হতে পারে। ,তথ্যসূত্র: কলকাতা২৪, ,"
ঘরেই তৈরি করুন মুখরোচক আপেলের চাটনি,"কাঁচা আম, জলপাই, তেঁতুল, বড়ই এসবের চাটনি হয়তো খেয়েছেন। কিন্তু মিষ্টি ফল আপেলের চাটনি কি কখনও খেয়েছেন? মুখের রুচি বাড়তে আপেলের চাটনির তুলনা হয় না। সকালের নাশতায় কিংবা ডাল-ভাতের সঙ্গেও খেতে পারেন আপেলের চাটনি।,আসুন জেনে নিই কীভাবে তৈরি করবেন আপেলের চাটনি- ,উপকরণ,চারটি আপেল, দুটি মাঝারি পেঁয়াজ কুঁচি, ৫০ গ্রাম কিশমিশ, এক চা চামচ সরিষাদানা, দুই চা চামচ আদা বাটা, ১০০ গ্রাম ব্রাউন সুগার, দুই টেবিল চামচ অ্যাপল সাইডার ভিনেগার ও স্বাদমতো লবণ।,প্রণালি,খোসা ছাড়িয়ে আপেল ছোট টুকরা করে কেটে নিন। একটি পাত্রে আপেল, পেঁয়াজ কুঁচি, কিশমিশ, সরিষাদানা, আদা বাটা, ব্রাউন সুগার, অ্যাপল আইডার ভিনেগার ও পরিমাণমতো লবণ একসঙ্গে মিশিয়ে ভালোভাবে নাড়তে থাকুন।,আপেল ও পেঁয়াজ থেকে পানি বেরিয়ে আসবে। এর পর মাঝারি আঁচে রেখে এতে বলক আনতে হবে। বলক আসার পর আঁচ কমিয়ে দিয়ে এক ঘণ্টা সময় নিয়ে জ্বাল দিতে হবে।
পানি টেনে গেলে চিনি ও লবণ চেখে নামিয়ে ঠাণ্ডা করুন। ঠাণ্ডা হয়ে গেলে কাঁচের বোয়ামে ঢেলে সংরক্ষণ করতে পারেন।,,"
করোনার সংক্রমণ এড়াতে ডায়াবেটিস রোগীরা কী করবেন?,"মহামারী করোনাভাইরাসে আক্রান্তের সংখ্যা দিন দিন বাড়ছে। মৃত্যুর সংখ্যা কিছুতেই নিয়ন্ত্রণে আসছে না। এ কারণে সবার মধ্যে এক ধরনের আতঙ্ক বিরাজ করছে। বয়স্কদের পাশাপাশি নানা রোগে ভোগা ব্যক্তিদের ভয় একটু বেশি।,এদিকে বিশেষজ্ঞরা বলছেন, ডায়াবেটিস রোগীদের করোনাভাইরাসে আক্রান্ত হওয়ার ঝুঁকি বেশি। কারণ ডায়াবেটিস নিয়ন্ত্রণে না থাকলে রোগ প্রতিরোধ ক্ষমতার ওপর বিরূপ প্রভাব পড়ে। আর বাড়ে করোনায় আক্রান্ত হওয়ার আশঙ্কাও।,ভারতের বিখ্যাত অ্যান্ডোক্রিনোলজিস্ট সতীনাথ মুখোপাধ্যায় ডায়াবেটিস রোগীদের জন্য করোনা সংক্রমণ থেকে বাঁচার কয়েকটি উপায় বাতলে দিয়েছেন।,আসুন জেনে নিই সে সম্পর্কে-,১. সুগার নিয়ন্ত্রণে রাখুন। ঘরে থাকলেও ব্যায়াম বন্ধ করবেন না। ব্যায়াম করলে ওজন ও ডায়াবেটিস নিয়ন্ত্রণে থাকে। বাড়ে রোগ প্রতিরোধ ক্ষমতাও।,২. বেশি করে পানি পান করুন। এ ছাড়া সুগার নিয়ন্ত্রণের কিছু ওষুধ আছে, যা খেলে পানি বেশি না খেলে সমস্যা হতে পারে।,৩. ধূমপান করবেন না। ধূমপান করলে শরীরের রোগ প্রতিরোধ ক্ষমতা কমে।,৪. অনেক ডায়াবেটিস রোগীরই রক্তচাপ বেশি থাকে। আবার ভুয়া তথ্যের কারণে অনেকে ওষুধ খাওয়া বন্ধ করে দিচ্ছেন। এতে কিন্তু মারাত্মক বিপদ হতে পারে।,৫. সাধারণ জ্বর-সর্দি-কাশি হলেও চিকিৎসকের পরামর্শ ছাড়া কোনো ওষুধ খাবেন না। কারণ নানা ওষুধের নানান বিরূপ প্রতিক্রিয়া আছে ডায়াবেটিসের ওপর।,৬. ডায়াবেটিস বেড়ে গেলে চিকিৎসকের পরামর্শ নিন। ভাত-রুটি কম খেয়ে সবুজ শাক-সবজি খান। হাঁটাহাঁটি ও ব্যায়াম করুন।,১০. ডায়াবেটিস কিটো অ্যাসিডোসিস বা ‘ডিকেএ’ হলে অনেক সময় শ্বাসকষ্ট হয়। সেটিকে কোভিডের উপসর্গের সঙ্গে মেলাবেন না। যদিও ডিকেএ যথেষ্ট বিপজ্জনক।, ,যেসব নিয়ম মেনে চলবেন,১. দিনে ৫ থেকে ৬ বার সাবান দিয়ে কম করে ২০ সেকেন্ড হাত ধুয়ে নেবেন। বাইরে বের হলে স্যানিটাইজার ব্যবহার করতে পারেন।,২. খাবার রান্না ও খাওয়ার আগে হাত ভালো করে ধুয়ে নিন। নিজের থালা-বাটি-গ্লাস আলাদা করে নিন। কারও শ্লেশ্মাজনিত অসুখ হলে দরকারে জামা-কাপড়-তোয়ালেও আলাদা করতে হবে।,৩. শাক, সবজি, ফল, চিকেন, মাছ, ডিম, ব্রাউন রাইস, হোল গ্রেন বা মাল্টি গ্রেন আটা ইত্যাদি স্বাস্থ্যকর খাবার খেতে পারেন। ,৪. হাতের কাছে চিনি-বাতাসা, মধু, ফলের রস, চকোলেট জাতীয় মিষ্টিও কিছু রাখবেন। হঠাৎ ডায়াবেটিস খুব কমে গেলে খেতে পারেন।,৫. প্রয়োজনীয় ওষুধ, ইনসুলিন ও মেশিনে সুগার মাপার স্ট্রিপ কিনে রাখুন।,তথ্যসূত্র: আনন্দবাজার পত্রিকা,"
রোগ প্রতিরোধ ক্ষমতা বাড়াবে যে ৭ খাবার,"সারাবিশ্বে ছড়িয়ে পড়েছে প্রাণঘাতী করোনাভাইরাস। কোনো প্রতিষেধক না থাকায় এই রোগের সংক্রমণ থেকে বাঁচতে প্রতিরোধ ব্যবস্থাই হচ্ছে অন্যতম হাতিয়ার। যাদের শরীরের রোগ প্রতিরোধ ক্ষমতা বেশি, তারা করোনায় আক্রান্ত হলেও দ্রুত সেরে ওঠেন। ,কিছু খাবার রয়েছে যা শরীরে রোগ প্রতিরোধ ক্ষমতা বাড়ায়। আসুন জেনে নিই সেই সম্পর্কে-,১. ভিটামিন সি যুক্ত খাবার নিয়মিত খান। লেবু, কমলা, আনারস, মাল্টা, ব্রকলি, আপেল, পেঁপে, গাজর খেতে পারলে ভালো।,২. অতিরিক্ত চিনি ও লবণ মেশানো খাবার এড়িয়ে চলুন। অর্ধসিদ্ধ করা কোনো খাবার খাবেন না। ,৩.বেশি করে সবুজ শাক-সবজি খান। আর দুগ্ধ জাতীয় খাবারও সঠিক মাত্রায় খাবেন। ফলে শরীরে প্রোটিনের মাত্রা বৃদ্ধি পাবে এবং রোগ প্রতিরোধ ক্ষমতা বাড়বে।,৪. প্রতিদিন পরিমাণ মতো পানি পান করুন। ,৫. তুলসী পাতায় প্রচুর পরিমাণে প্রোটিন, ক্যালসিয়াম, ফাইবার, কার্বোহাইড্রেট ও ভিটামিন থাকে। প্রাচীনকাল থেকেই ভেষজ গুণসমৃদ্ধ তুলসীপাতা রোগ প্রতিরোধে ব্যবহার করা হয়। তাই নিয়মিত ১-২টি তুলসী পাতা খাওয়ার অভ্যাস করুন।,৬. মাশরুমে রয়েছে প্রোটিন, ক্যালসিয়াম ও মিনারেল। যা দেহে রোগ প্রতিরোধের ক্ষমতা বাড়ায়। এ ছাড়া মাশরুম রক্তে শ্বেত রক্তকণিকার পরিমাণ বাড়ায়, যা শরীরে জীবাণু বা ভাইরাসের সঙ্গে লড়াই করতে পারে।,৭. আদায় প্রচুর পরিমাণে অ্যান্টিঅক্সিডেন্ট ও খনিজ থাকে, যা ভাইরাসজনিত রোগের সঙ্গে লড়াইয়ে সহায়তা করে।,তথ্যসূত্র: জিনিউজ।, ,"
মাদকদ্রব্য নিয়ন্ত্রণ অধিদফতরে নিয়োগ,"স্বরাষ্ট্র মন্ত্রণালয়ের সুরক্ষা সেবা বিভাগের অধীন মাদকদ্রব্য নিয়ন্ত্রণ অধিদফতরে জনবল নিয়োগ দেয়া হবে। অধিদফতরের রাজস্ব খাতভুক্ত অফিস সহায়ক পদে জনবল নিয়োগের বিজ্ঞপ্তি প্রকাশিত হয়েছে।,পদসংখ্যা: ৫৫টি,যোগ্যতা: মাধ্যমিক স্কুল সার্টিফিকেট (এসএসসি) বা সমমানের পরীক্ষায় উত্তীর্ণরা আবেদন করতে পারবেন। ১৫ মার্চ ২০২০ তারিখে বয়স ১৮ বছর থেকে ৩০ বছরের মধ্যে হতে হবে। শুধু মুক্তিযোদ্ধা/শহীদ মুক্তিযোদ্ধার পুত্র কন্যা এবং শারীরিক প্রতিবন্ধী প্রার্থীদের ক্ষেত্রে বয়স সর্বোচ্চ ৩২ বছর। ,ফরিদপুর, মানিকগঞ্জ, নড়াইল ও ঝালকাঠি জেলা বাদে সব জেলার প্রার্থীরা আবেদন করতে পারবেন। তবে এতিম ও শারীরিক প্রতিবন্ধী কোটায় সব জেলার প্রার্থীরা আবেদনের সুযোগ পাবেন।,বেতনস্কেল: ৮,২৫০-২০,০১০ টাকা,আবেদনের নিয়ম: প্রার্থীদের অনলাইনে,dnc.teletalk.com.bdওয়েবসাইটের মাধ্যমে আবেদন করতে হবে। আবেদন করা যাবে ৬ এপ্রিল সকাল ১০টা থেকে ২৬ এপ্রিল বিকাল ৫টা পর্যন্ত।, ,, ,"
করোনায় কথা বলা কমেছে মোবাইলে,"সাধারণ ছুটির মধ্যে মোবাইল ফোনে ইন্টারনেট ব্যবহার বাড়লেও কথা বলা কমে গেছে বলে জানিয়েছে অ্যাসোসিয়েশন অব মোবাইল টেলিকম অপারেটরস অব বাংলাদেশের (অ্যামটব)।,অ্যামটবেরদাবি, করোনাভাইরাস পরিস্থিতিতেগ্রাহকদের কথা বিবেচনা করে অপারেটররা ডেটা প্যাকের মূল্য ৫০ শতাংশ পর্যন্ত কমিয়েছে।এতে প্রায় ১৫ থেকে ২০ শতাংশ পর্যন্ত ডেটা ব্যবহার বেড়েছে। কিন্তু মোবাইলে কথা বলা গত কিছুদিনে ২০ শতাংশ পর্যন্ত কমেছে, যাউদ্বেগজনক।,বৃহস্পতিবার অ্যামটবের মহাসচিব এসএম ফরহাদ টেলিযোগাযোগ খাতে করোনাভাইরাসের প্রভাব নিয়ে এক বিবৃতিতে এসব কথা বলেন। ,তিনি বলেন, অর্থনীতির অন্যান্যখাতের মতোই টেলিকম খাতও চলমান করোনাভাইরাস মহামারীর কারণে কঠিন সময় অতিক্রম করছে। মোবাইল সেবাদাতারা গ্রাহকদের সেবা ব্যবহারের ধরন পর্যবেক্ষণ করে আশঙ্কা করছে যে, এই প্রবণতা তাদের সামগ্রিক আয়ের ওপর প্রভাব ফেলবে।,বিবৃতিতে আরও বলা হয়, ‘মানুষদের চলাচলের সীমাবদ্ধতার কারণে খুচরা পর্যায়ে মোবাইলে টাকা রিচার্জের হার প্রায় ২০ শতাংশ কমেছে। মোবাইলের স্থানীয় দোকান এবং অন্যান্য রিচার্জ আউটলেটগুলো যাতে খোলা রাখা যায়, সে জন্য আইন প্রয়োগকারীদের সহযোগিতা প্রত্যাশা করেছে অ্যামটব’।, ,"
সন্তানদের সামাল দিতে মায়ের অভিনব কৌশল ভাইরাল,"সারবিশ্বে করোনাভাইরাসের সংক্রমণ প্রতিরোধে ঘরে সময় কাটাচ্ছেন অধিকাংশ মানুষ। এখন যারা অফিসে যেতে পারছেন না তারা ঘরে বসে অফিসের কাজ করছেন। তবে বাড়িতে থাকলে বাবা-মাকে সন্তানদের সময় দিতে হয়, নানা আবদার মেটাতে হয়। দিতে হয় হাজারো প্রশ্নের উত্তর।,করোনার কারণে এক মা বাসায় বসে অফিসের কাজ করছেন। বাড়িতে বসে অফিসের কাজ করার সময় সন্তানরা যেন বিরক্ত না করে তার উপায় খুঁজে বের করেছেন তিনি। ,সোশ্যাল মিডিয়া রেডিইটে ওই মায়ের হাতে লেখা সাদা কাগজের একটি ছবি ভাইরাল হয়েছে। সেখানে দেখা যাচ্ছে, সাদা কাগজে সন্তানদের উদ্দেশে কিছু লিখে দরজায় আটকে দিয়েছেন তিনি। কাগজে তিনি লিখে রেখেছেন, ‘মা সাড়ে ৯টা থেকে ১১টা পর্যন্ত মিটিংয়ে আছে। রুমে ঢুকবে না।’,শুধু তাই নয়, সন্তানদের সম্ভাব্য প্রশ্নের উত্তরও তিনি লিখে দিয়েছেন সেই কাগজে। কারণ অনেক সময় দেখা যায়, শিশুরা খেলনা বা অন্য জিনিসপত্র কোথায় রাখে, তা মাকে খুঁজে দিতে হয়। তাই সেই সব সম্ভাব্য প্রশ্নের উত্তরে লেখা ছিল ওই কাগজটিতে।,সেই সঙ্গে রাত্রে কী খাওয়া হবে এই প্রশ্নের উত্তরও লিখে রেখেছেন তিনি। যদিও রাত্রে কী খাওয়া হবে তা, মা নিজেও জানেন না বলে লিখে দিয়েছেন ওই কাগজে। ,এমনকি আলাদা করে একটি বক্সে শুধুমাত্র একটি ‘না’ লেখা রয়েছে, অর্থাৎ বাকি যা প্রশ্ন শিশুরা করতে পারে, তিনি তার উত্তর জানেন না।
মায়ের এমন কাণ্ডে মজার মন্তব্য করছেন নেটিজেনরা।,কমেন্টে একজন লিখেছেন, আমার সব থেকে ওই ‘না’ উত্তরটা পছন্দ হয়েছে।,রেডিইটের এই ছবিটি সোমবার পোস্ট করা হয়েছে। এর মধ্যেই প্রায় ৬৫ হাজার লাইক পেয়েছে। সেই সঙ্গে কমেন্ট পড়ছে প্রায় ৭০০। ,তথ্যসূত্র: আনন্দবাজার পত্রিকা।,"
করোনার প্রধান উপসর্গ কোনটি? কখন পরীক্ষা করবেন,"করোনাভাইরাসে আক্রান্ত হওয়ার সংখ্যা প্রতিদিনই বাড়ছে। এর অন্যতম কারণ হলো অনেকে এর উপসর্গগুলো বুঝতে পারেন না। আর হাসপাতালে যেতে ও পরীক্ষা করতে সময়ক্ষেপণ করছেন।  ,তাই করোনা প্রতিরোধের জন্য এই রোগের উসর্গগুলো জানতে হবে ও সর্তক থাকতে হবে। কারণ এই রোগ অনেকের শরীরে প্রবেশের পর উপসর্গ দেখা দিচ্ছে আবার অনেকের ক্ষেত্রে তেমন কোনো উপসর্গ থাকছে না। ,এ বিষয়ে গুরুত্বপূর্ণ তথ্য দিয়েছেন ভারতের জনস্বাস্থ্য বিশেষজ্ঞ সুবর্ণ গোস্বামী। তিনি জানান, এই ভাইরাসের প্রধান ও অন্যতম উপসর্গ হলো জ্বর। তবে সব ক্ষেত্রে জ্বর আসবে এমনও বলা যাবে না।  ,বিশ্ব স্বাস্থ্য সংস্থার সমীক্ষায় দেখা গেছে, ৮৮ শতাংশ ক্ষেত্রে জ্বর এলেও জ্বর আসছে না ১২ শতাংশের। সে ক্ষেত্রে কেবল শ্বাসকষ্ট বা কাশির উপসর্গ থাকবে।,আসুন জেনে নিই করোনাভাইরাসের উপসর্গ সম্পর্কে গুরুত্বপূর্ণ কিছু বিষয়-,১.সর্দির সমস্যা হলে বুঝতে হবে কেমন সর্দি। নাক দিয়ে যদি পানি পড়ে ভয়ের কারণ নেই। তবে কফ নেই, কিন্তু সর্দির জন্য অস্বস্তি, গলা জ্বালা ও গলা ব্যথা হলে সর্তক হোন। আর হাঁচি থাকলেও ভয়ের কারণ নেই। ,২. খুশখুশে ঘন ঘন শুকনো কাশি থাকলেও ভয়ের কারণ রয়েছে। দিনে দু’এক বার কাশলে তাকে স্বাভাবিক ধরে নেয়া যাবে। তবে এমন যদি হয় আপনি কাশি দিতে আছেন তবে সমস্যা। তখন দেখতে হবে শ্বাসকষ্ট বা জ্বর আসছে কি না। আর  সর্দির জন্য গলা ব্যথা বা কাশি হলেও নিজের জিনিসপত্র আলাদা করে আলাদা থাকুন। ,৩. বেশির ভাগ ক্ষেত্রে দেখা যাচ্ছে, গলা ব্যথা-কাশির উপসর্গ দিয়ে শুরু হলেও এই ধরনের ভাইরাসের কারণে তা দ্রুত বাড়ে ও প্রবল জ্বর ডেকে আনে,সঙ্গে শ্বাসকষ্টও থাকে। অনেক সময় নিউমোনিয়ায় আক্রান্ত করে। আবার হঠাৎই শুরু হয়ে যাচ্ছে ডায়রিয়া। তবে সাধারণ ডায়রিয়া কি না তা বুঝতে পরের দু’দিন খেয়াল রাখুন। ,৪. করোনার আরেকটি উপসর্গ হলো সাত-আট দিনের মাথায় প্রবল শ্বাসকষ্ট শুরু হয়।,তথ্যসূত্র: আনন্দবাজার পত্রিকা,"
করোনা ধরা পড়লে কী করবেন?,"করোনাভাইরাসে বাড়ছে মৃত্যুর মিছিল। সারাবিশ্বে ৪২ হাজারের বেশি মানুষের মৃত্যু হয়েছে এই সংক্রমণে। বাংলাদেশেও থাবা বসিয়েছে এই মহামারী। এ পর্যন্ত ৬ জন মারা গেছেন। 
সর্দি-কাশি, গলা ব্যথা ও জ্বর এসব প্রাথমিক উপসর্গ করোনার। লোপ পায় ঘ্রাণশক্তিও।  এসব উপসর্গ দেখা দিলে হেল্পলাইনে ফোন করে লোক ডেকে নমুনা পরীক্ষা করিয়ে নিন। ,করোনা পরীক্ষার পর পজিটিভ ধরা পড়লে কী করবেন? এ বিষয়ে চিকিৎসকদের পরামর্শ হচ্ছে-,১.সবার আগে সেল্ফ কোয়ারেন্টিনে যেতে হবে। বাড়ির ভেতরে, পরিবারের সদস্যদের থেকেও কমপক্ষে ৬ ফুট দূরত্ব বজায় রাখতে হবে। ,২.গত কিছু দিনে যাদের সঙ্গে দেখা করেছেন তার একটি তালিকা তৈরি করুন। তাদেরকেও সচেতন থাকতে বলুন।,৩.আপনার ব্যবহৃত জিনিস অন্যকে ব্যবহার করতে দেবেন না।,৪.নিজে থেকে কোনো ওষুধ গ্রহণ করবেন না। প্রয়োজনে হাসপাতালে ভর্তি হয়ে চিকিৎসা নিন। ,৫.প্রয়োজনীয় খাদ্য, ওষুধ এবং অন্যান্য চিকিৎসা পণ্যের সরবরাহগুলো আগে থেকে মজুত করে রাখুন। ,৬.পরিষ্কার-পরিচ্ছন্ন থাকতে হবে। ২০ সেকেন্ড ধরে হাত সাবান–পানি দিয়ে ধুয়ে ফেলতে হবে। এই পরামর্শ করোনাভাইরাস সচেতনতার জন্য সবাই দিচ্ছেন। যদি হ্যান্ডওয়াশ-পানি না থাকে, সে ক্ষেত্রে স্যানিটাইজার দিয়েও হাত ভালোভাবে ঘষে নিতে হবে। ,৭.পরিবারের উচিত ব্যক্তিগত সব জিনিস এই মুহূর্তে আলাদা ব্যবহার করা। যেমন খাবার, পানির বোতল, বাসন-কোসন। প্রয়োজন হলে বাড়ির একটি আলাদা ঘরে অসুস্থ সদস্যকে রেখে দিতে হবে। এ ক্ষেত্রে আলাদা শৌচাগারের ব্যবস্থাও করলে আরও ভালো হয়।,৮. ফোন বা ই–মেইল কীভাবে ব্যবহার করবেন। জরুরি ফোন নম্বর, চিকিৎসকের নম্বর সব যেন হাতের কাছে থাকে।,৯. অযথা আতঙ্কিত না হয়ে প্রতিবেশী, পরিবার-স্বজনদের সঙ্গে নিয়ে আলোচনা করতে হবে। কেউ আক্রান্ত হলে আগাম প্রস্তুতি কী হবে, তা নিয়ে পরিকল্পনা করে রাখুন।,১০. প্রচুর পানি পান আর পর্যাপ্ত বিশ্রাম নিতে হবে। ,তথ্যসূত্র: নিউইয়র্ক টাইমস, সিএনএন, ,"
গরমে সুস্থ থাকতে যা খাবেন,"করোনাভাইরাসের এই সময়ে জরুরি প্রয়োজেনে যারা ঘর থেকে বের হচ্ছেন, তাদের একটু বেশি সতর্ক থাকতে হবে। এই গরমে সুস্থ থাকতে বাইরে বের হলেই সঙ্গে রাখুন পানির বোতল ও ছাতা। কারণ গরমে জ্বর-ঠাণ্ডা, সর্দি-কাশি ও পেটের সমস্যা সবচেয়ে বেশি দেখা দেয়।,গরমে লেবুর শরবত শরীরের জন্য বেশ উপকারী। লেবুর শরবত ক্লান্তি দূর করার পাশাপাশি বিভিন্ন রোগও প্রতিরোধ করে।,একাধিক গবেষণায় দেখা গেছে, লেবুর শরবত লিভারে উপস্থিত ক্ষতিকর টক্সিন উপাদান বের করে। ফলে লিভারের যে কোনো ধরনের ক্ষতি হওয়ার আশঙ্কা যায় কমে। লেবুতে রয়েছে ভিটামিন সি, পটাশিয়াম, ক্যালসিয়াম, ফসফরাস ও ম্যাগনেসিয়াম, যা দেহের ভেতরে পুষ্টির ঘাটতি দূর করে।,ক্ষত সারাতে, রোগ প্রতিরোধ ক্ষমতা, হজমে সাহায্য করে, ত্বক পরিষ্কারক, ওজন কমাতে, লিভার পরিষ্কার, মূত্রনালির সংক্রমণ দূর করে, ক্যান্সার প্রতিরোধ, রক্তচাপকে স্বাভাবিক রাখে, মুখের দুর্গন্ধ দূর করে, শ্বাসকষ্টসহ বিভিন্ন ঔষধিগুণে সমৃদ্ধ লেবুর শরবত।,আসুন জেনে নিই কীভাবে তৈরি করবেন লেবুর শরবত।,উপকরণ,পুদিনাপাতা এক কাপ, লেবু দুই টেবিল চামচ, বিট লবণ আধা চা চামচ, ভাজা জিরা গুঁড়া আধা চা চামচ, চিনি তিন টেবিল চামচ।,প্রস্তুত প্রণালি,একটি ব্লেন্ডারে সব উপকরণ দিয়ে ভালো করে ব্লেন্ড করে নিন। এবার পরিবেশন গ্লাসে তিনটি বরফ দিয়ে দিন। এখন একটি ছাঁকনি দিয়ে গ্লাসের অর্ধেক পরিমাণ পুদিনা-লেবুর জুস দিয়ে দিন। বাকি অর্ধেক পানি দিয়ে হালকা হাতে নেড়ে দিয়ে পরিবেশন করুন।,,"
করোনায় ঘ্রাণশক্তি হারায় কেন?,"করোনাভাইরাসে কেউ আক্রান্ত হলে সর্দি-কাশি, জ্বর ও বমির মতো উপসর্গগুলো প্রাথমিকভাবে দেখা দিয়ে থাকে। তবে করোনায় আক্রান্ত হওয়ার আরেকটি উল্লেখযোগ্য উপসর্গ হলো ঘ্রাণশক্তি হারিয়ে ফেলা।   ,চিকিৎসকরা বলছেন, করোনায় আক্রান্ত অনেক রোগীই পাওয়া গেছে, যারা অস্বাভাবিকভাবে ঘ্রাণশক্তি ও স্বাদ বোঝার ক্ষমতা হারাচ্ছেন। এই দুটি সমস্যাকে চিকিৎসা বিজ্ঞানের ভাষায় বলা হয় যথাক্রমে ‘অ্যানোজমিয়া’ ও ‘ডিজগিউজিয়া’। ,করোনাভাইরাসে আক্রান্ত হলে রোগীর ঘ্রাণশক্তি নষ্ট হয়ে যাওয়ার ব্যাখ্যা দিয়েছেন হার্ভার্ড বিশ্ববিদ্যালয়ের বিজ্ঞানীরা।
হার্ভার্ড মেডিকেল স্কুলের গবেষকরা জানান, করোনাভাইরাস নাকের প্রধান কোষগুলোকে আক্রমণ করে। এ কারণেই হয়তো করোনায় আক্রান্ত রোগীদের স্বাদ বোঝার ক্ষমতা লোপ পাচ্ছে ও ঘ্রাণশক্তি হারাচ্ছেন।,মানুষ ও অন্য স্তন্যপায়ী প্রাণীর টিস্যু থেকে জীনগত তথ্য নিয়ে পর্যালোচনায় দেখা যায়, নাকের পেছনের দিকে থাকে কিছু বিশেষ আকৃতির প্রোটিন। যাকে আক্রমণ করার মাধ্যমে করোনাভাইরাস শরীরে প্রবেশ করে। এ কারণে প্রত্যক্ষ কিংবা পরোক্ষভাবে আক্রান্ত ব্যক্তির ঘ্রাণশক্তি নষ্ট হতে পারে।,মাথা ও ঘাড়ের অস্ত্রোপচার নিয়ে কাজ করেন আমেরিকান অ্যাকাডেমি অব অটোল্যারিঙ্গোলজি’ বিভাগ। এই বিভাগের গবেষকরা জানান, করোনাভাইরাসে আক্রান্ত অনেক রোগী পেয়েছেন, যারা অস্বাভাবিকভাবে ঘ্রাণশক্তি ও স্বাদ বোঝার ক্ষমতা হারাচ্ছেন। ,যুক্তরাষ্ট্রের ভার্জিনিয়ার এ গবেষক দলের দাবি, এই উপসর্গগুলোকে করোনাভাইরাস শনাক্তকারী উপসর্গের তালিকার অন্তর্ভুক্ত করা হোক। যাদের এ ধরনের উপসর্গ  রয়েছে, তাদের উচিত দূরত্ব বজায় রেখে চলা। ,হার্ভার্ড মেডিকাল স্কুলের ‘নিউরোবায়োলজি বিভাগের দুই অধ্যাপক ডেভিড ব্র্যান ও সন্দিপ রবার্ট দত্ত এ বিষয়টির সঙ্গে একমত পোষণ করেছেন। তারা জানান, জীবাণুর মাধ্যমে নাকের অভ্যন্তরীণ কোষ আক্রান্ত হলে ঘ্রাণশক্তি লোপ পাওয়া সম্ভব। এই ভাইরাসের আক্রমণে নাকের ‘এপিথেলিয়াম’য়ের কোষ নষ্ট হয়ে যাচ্ছে, যা স্বাভাবিক ঘ্রাণশক্তি বা ‘অলফ্যাক্টরি ফাংশন’য়ের জন্য জরুরি।,"
অন্তঃসত্ত্বা ও গর্ভের সন্তানের করোনার ঝুঁকি কতটা?,"সন্তানকে পৃথিবীর আলো দেখাতে একজন মা কতই না কষ্ট করেন। ৯ মাস ১০ দিন সন্তানকে গর্ভে রেখে নিজের সব সুখ বিসর্জন দিয়ে থাকেন। সব মায়ের প্রত্যাশা থাকে, তার নবজাতক যেন সুস্থভাবে পৃথিবীর আলো দেখে। ,বর্তমান সময়ে মহামারী করোনাভাইরাস (কোভিড-১৯) সাধারণ মানুষের পাশাপাশি অন্তঃসত্ত্বা মায়েরাও আতঙ্কে রয়েছেন। তাদের গর্ভের সন্তান করোনা নিয়ে পৃথিবীতে আসেন কিনা সেই উদ্বেগ-উৎকণ্ঠা বিরাজ করছে মায়েদের মধ্যে। ,সম্প্রতি ব্রিটেনভিত্তিক সংবাদমাধ্যম ডেইলি মেইলের এক প্রতিবেদন থেকে জানা যায়, মায়ের গর্ভ থেকে প্রাণঘাতী করোনাভাইরাস নিয়ে এক শিশুর জন্ম হয়েছে। সংবাদমাধ্যমটি আরও জানায়, করোনা আক্রান্ত হওয়ার লক্ষণ নিয়ে সন্তান জন্মদানের আগেই ব্রিটেনে এক গর্ভবতীকে ভর্তি করা হয় হাসপাতালে। কিন্তু তার টেস্টের রেজাল্ট আসার আগেই জন্ম নেয় এ শিশু। জন্মের পর পরই শিশুটিকেও টেস্ট করা হয়। রেজাল্ট আসে করোনা পজিটিভ।,তাই দেখা যাচ্ছে অন্তঃসত্ত্বা মা ও গর্ভের সন্তানের করোনার ঝুঁকি রয়েছে। তাই এ সময়ে মায়েদের অবশ্যই সাবধানতা অবলম্বন করতে হবে। 
আসুন জেনে নিই অন্তঃসত্ত্বা মা ও সন্তানের ঝুঁকি কতটুকু এবং ঝুঁকি এড়াতে করণীয়-,অন্তঃসত্ত্বা মা ও সন্তানের করোনা ঝুঁকি ,গর্ভাবস্থায় অন্তঃসত্ত্বা মায়ের রোগপ্রতিরোধ ক্ষমতা কমে যায়। তাই গর্ভাবস্থায় যে কোনো সময়ের চেয়ে ফ্লু বা অন্য কোনো সংক্রমণের ঝুঁকি বেশি। এই সময় মায়ের বুক ও পেটের মধ্যে ডায়াফ্রাম নামক পর্দাটি ওপরের দিকে উঠে যায়। খুব স্বাভাবিকভাবেই শ্বাসকষ্ট হয় গর্ভকালীন শেষ সময়ে। তাই সংক্রমণের জন্য সাধারণ মানুষের তুলনায় শ্বাসকষ্ট বেশি হতে পারে মায়েদের। গর্ভাবস্থায় কাশি–জ্বর দেখা দিলে অবশ্যই চিকিৎসকের শরণাপণ্ন হতে হবে। ,আর শিশুর ক্ষেত্রেও করোনাভাইরাসের ঝুঁকি রয়েছে। ইনফ্লুয়েঞ্জা বা করোনাভাইরাস সংক্রমণের জন্য গর্ভপাত, শিশুর বৃদ্ধি ব্যাহত হওয়া, অপরিণত অবস্থায় জন্ম নেয়া, জন্মগত ত্রুটি হওয়া বা উচ্চ তাপমাত্রার জ্বরের জন্য গর্ভস্থ শিশুর ক্ষতি হতে পারে। এমনকি মৃত্যুঝুঁকিও রয়েছে। আর তাই মায়ের থেকে শিশুর করোনা হওয়ার ঝুঁকি এড়ানো যায় না। ,সব সাবধানতা অবলম্বন করবেন,গর্ভাবস্থায় সব মায়ের বিশেষ যত্নের প্রয়োজন হয়। আর এখন যেহেতু করোনার সংক্রমণ ছড়িয়ে পড়ছে, তাই অন্য সময়ের চেয়ে আরও বেশি সতর্ক হতে হবে। ,১. অন্তঃসত্ত্বা অবস্থায় শরীরের রোগপ্রতিরোধ ক্ষমতা কমে যায়। তাই এ সময় ঘরে থাকুন ও জনসমাগম এড়িয়ে চলুন। আর চিকিৎসার প্রয়োজন হলে ফোনে চিকিৎসকের পরামর্শ নিন। 
২. মার্কেট, মেলা, বিয়েবাড়ি ও গণপরিবহন এড়িয়ে চলুন। ,৩. অসুস্থ ব্যক্তির সংস্পর্শ এড়িয়ে চলুন। ,৪. এ সময় ভ্রমণে যাবেন না। ,৫. ঘরবাড়ি ও ব্যবহৃত কাপড় পরিষ্কার রাখুন। আর সংক্রমণ এড়াতে বারবার সাবান দিয়ে ২০ সেকেন্ড সময় নিয়ে হাত ধুয়ে নিন। ,৬. পশুপাখি বা কাঁচামাছ, মাংস ধরবেন না। আর ধরলেও দ্রুত সাবান–পানি দিয়ে হাত ধুয়ে ফেলুন।,৭. বিশেষ প্রয়োজনে বাইরে বের হলে মাস্ক ও সুরক্ষা পোশাক ব্যবহার করুন। , ,পরামর্শদাতা : গাইনি কনসালট্যান্ট, সেন্ট্রাল হাসপাতাল লিমিটেড।,"
"ঢামেকে করোনা টেস্ট ফ্রি, ফল ৩ ঘণ্টায়","ঢাকা মেডিকেল কলেজের (ঢামেক) ভাইরোলজি বিভাগে বিনামূল্যে আজ থেকে শুরু হচ্ছে করোনাভাইরাস (কোভিড-১৯) পরীক্ষার কার্যক্রম। দেহে করোনার উপসর্গ থাকা রোগীরা এ পরীক্ষার তিন ঘণ্টার মধ্যেই ফল জানতে পারবেন।,বুধবার সকালে টেলিফোনে যুগান্তরকে এ তথ্য নিশ্চিত করেছেন ঢাকা মেডিকেল কলেজ হাসপাতালের পরিচালক ব্রিগেডিয়ার জেনারেল একেএম নাসিরউদ্দিন।,তিনি বলেন, আজ থেকে ঢাকা মেডিকেল কলেজের ভাইরোলজি বিভাগে রোগীদের করোনা পরীক্ষা করা হবে। তবে বহির্বিভাগ, জরুরি বিভাগ ও হাসপাতালে ভর্তি থাকা রোগীরাই এ সেবা পাবেন। কলেজের চারতলায় ভাইরোলজিস্ট ও জীবাণু বিশেষজ্ঞদের নিয়ে টিম গঠন করে এ পরীক্ষা কার্যক্রম চালু করা হচ্ছে বলে জানান পরিচালক।,তিনি বলেন, আমাদের সঙ্গে যোগাযোগের কোনো জরুরি নম্বর নেই। স্বশরীরে হাসপাতালে এসে পরীক্ষা করাতে হবে।,করোনাভাইরাসের পরীক্ষা বিনামূল্যে করা হবে জানিয়ে একেএম নাসিরউদ্দিন বলেন, করোনা টেস্ট খুবই ব্যয়বহুল। তবে এ পরীক্ষা যেন সহজেই এবং বিনামূল্যে করা যায়, সেজন্য সরকারের পক্ষ থেকে উদ্যোগ নেয়া হয়েছে। ঢাকা মেডিকেল কলেজে সাধারণ মানুষ বিনামূল্যে করোনা পরীক্ষা করাতে পারবেন।,এ পর্যন্ত ঢাকা মেডিকেল কলেজ হাসপাতালে করোনা আক্রান্ত কোনো রোগী শনাক্ত হয়েছে কিনা জানতে চাইলে তিনি বলেন, প্রতিদিনই রোগী আসছে। যাদের করোনার উপসর্গ আছে, তাদের পরীক্ষা করা হচ্ছে। এ পরীক্ষায় কোনো রোগীর যদি করোনা পজিটিভ ধরা পড়ে, তাকে ঢাকা মেডিকেল ছাড়া সরকারের বরাদ্দ করা হাসপাতালগুলোতে করোনাভাইরাসের চিকিৎসার জন্য পাঠানো হচ্ছে।,এদিকে বঙ্গবন্ধু শেখ মুজিব মেডিকেল বিশ্ববিদ্যালয় হাসপাতালেও আজ থেকে শুরু হয়েছে করোনাভাইরাস পরীক্ষার কার্যক্রম। সেখানে পরীক্ষার ৪ ঘণ্টার মধ্যে জানা যাবে ফল।,উল্লেখ্য, বাংলাদেশে করোনাভাইরাস সংক্রমণ ধরা পড়ে গত মাসের ৮ তারিখে। বুধবার পর্যন্ত ৫৪ জন করোনা রোগী শনাক্ত হয়েছেন। সুস্থ হয়ে বাড়ি ফিরেছেন ২৬ জন। মারা গেছেন ৬ জন।,"
এক চিমটে হলুদ মেশানো চা পানে যেসব উপকার,"সকালে এক কাপ চা দিয়ে দিন শুরু করেন অনেকে। আর অফিসে, আড্ডায় এবং অতিথি আপ্যায়নে তো চায়ের জুড়ি নেই।,চায়ের স্বাদ বাড়াতে মধু, লেবু মিশিয়ে খেয়ে থাকি আমরা। কিন্তু কখনও কি চায়ের সঙ্গে এক চিমটে হলুদ মিশিয়ে খেয়েছেন। ,হলুদের উপকারিতার কথা আমরা অনেকেই জানি। কিন্তু চায়ের সঙ্গে এক চিমটে হলুদ পানে কী কী উপকার পাওয়া যায় তা আমরা অনেকেই জানি না। ,এই চা বানানো যেমন সহজ, তেমনি সুস্বাদু। আর হলুদ মেশানো চা পানে অনেক রোগব্যাধির প্রকোপ কমে।
আসুন জেনে নিই হলুদ মেশানো চা পানে যেসব রোগের প্রকোপ কমে-,রক্তে কোলেস্টেরলের মাত্রা কমায় ,এক চিমটে হলুদ মেশানো চা রক্তে কোলেস্টেরলের মাত্রা কমায়। হলুদে উপস্থিত কারকিউমিন রক্তে জমতে থাকা কোলেস্টেরলের মাত্রাকে কমিয়ে দেয়। ফলে হার্টঅ্যাটাক ও স্ট্রোকের ঝুঁকি কমে।,দৃষ্টিশক্তি ভালো হয়,দৃষ্টিশক্তি বাড়ানোর বিশেষ সহায়তাকারী উপাদান হলুদ। হলুদ চোখের রেটিনাকে রক্ষা করে। ফলে দৃষ্টিশক্তি হারানোর ভয় থাকে না।,ত্বক উজ্জ্বল করে,নিয়মিত হলুদ চা পানে ত্বক দীর্ঘদিন উজ্জ্বলতা ধরে রাখে। এ ছাড়া রূপচর্চায় কাঁচাহলুদের ব্যবহার প্রাচীনকাল থেকে চলে আসছে। ,ক্যানসারের ঝুঁকি কমায়,হলুদের ভেতরে থাকা অ্যান্টিইনফ্লেমেটরি প্রপার্টিজ ও অ্যান্টিঅক্সিডেন্ট শরীরে ক্যান্সার কোষ জন্মাতে দেয় না। ফলে ক্যান্সার হওয়ার ঝুঁকি কমে।,হজম ক্ষমতা বাড়ায়,হলুদ চা হজম ক্ষমতা বাড়ায়, স্মৃতিশক্তির বিকাশ ঘটায়, ওজন নিয়ন্ত্রণ করে, মাথার খুশকি সমস্যা দূর করে  এবং আর্থ্রাইটিসের ব্যথা কমায়।,যেভাবে বানাবেন হলুদ চা,এক কাপের একটু বেশি পরিমাণ পানি নিয়ে গরম করুন। এর পর গরম পানিতে অল্প পরিমাণে (এক চিমটে) হলুদ মিশিয়ে ফুটিয়ে নিন। ফুটানো পানি ১০ মিনিট রেখে দিন। তার পর ছেঁকে পানিতে গোলমরিচ, লেবুর রস ও মধু মিশিয়ে নিন। ব্যস, তৈরি হয়ে গেল হলুদ চা। ,তথ্যসূত্র : ইন্ডিয়ান এক্সপ্রেস বাংলা,"
রোগমুক্তির পর করণীয়,"যে কোনো রোগ থেকে মুক্তি লাভের পর জীবাণু যেন পুনরায় আক্রমণ করতে না পারে, সে জন্য সচেতন থাকতে হবে। অসুস্থ অবস্থায় আপনি যেমন নিজের প্রতি যত্নশীল ছিলেন, তেমনি সুস্থ হওয়ার পরও আপনাকে কিছু বিষয় মেনে চলতে হবে। ,স্বাস্থবিষয়ক একটি ওয়েবসাইটে প্রকাশিত প্রতিবেদনে আরোগ্য লাভের পর ঘর জীবণুমুক্ত করার বিষয়ে বেশ কিছু পরামর্শ দেয়া হয়েছে। ,আসুন জেনে নিই যে কোনো রোগ থেকে মুক্তি লাভের পর করণীয়- ,১. শৌচালয় সবসময় জীবাণুমুক্ত রাখা প্রয়োজন। যে কোনো রোগ থেকে মুক্তি লাভের পর অবশ্যই শৌচালয় পরিষ্কার করতে হবে। ,২. আপনি অসুস্থ থাকাবস্থায় অনেক ময়লাসামগ্রী রান্নাঘরের ডাস্টবিনে ফেলা হয়েছে। আর রোগীর ব্যবহৃত বাসনও এখানে রাখা হয়। তাই সুস্থ হয়ে ওঠার পর রান্নাঘর ও ব্যবহৃত সামগ্রী ভালোভাবে জীবাণুমুক্ত করতে হবে।,৩. হাত জীবাণুমুক্ত করতে বারবার ধোয়া উচিত। আর জীবাণু যেন না ছড়ায় তাই দরজার হাতলের ভেতরের ও বাইরের দুপাশের অংশই জীবাণুনাশক দিয়ে পরিষ্কার করতে হবে। ,৪. সুস্থ হওয়ার পর ব্যবহার করা তোয়ালে পরে ঠিকমতো ধুয়ে জীবাণুমুক্ত করতে হবে। জীবাণুনাশক- বোরক্স বা ব্লিচ দিয়ে তোয়ালে পরিষ্কার করে নিন। ,৫. অসুস্থ থাকাবস্থায় বেশিরভাগ সময়ই আপনি বিছানায় কাটিয়েছেন। তাই বিছানা জীবাণুমুক্ত করা উচিত। ধরন অনুযায়ী তা ধোয়া বা ভ্যাকুয়াম করা ও প্রয়োজনে এতে জীবাণুনাশক ব্যবহার করতে হবে।  ,৬. রোগীর কাপড়-চোপড় সুস্থ হওয়ার পর ভালোভাবে ধুয়ে নিতে হবে। কাপড় শুকাতে কড়া রোদ দিন।,৭. ঘর ও রান্নাঘরের মেঝে এবং এখানে ব্যবহৃত আসবাব ভালোভাবে পরিষ্কার করা উচিত। এ ছাড়া লাইটের সুইচ, সিঁড়ির হাতল, কেবিনেটের হাতল নিয়মিত পরিষ্কার করতে হবে। ,৮. অসুস্থ অবস্থায় আপনি রিমোট ব্যবহার করেছেন। ফলে এতে জীবাণুর সংক্রমণ হতে পারে। তাই সবসময় তা পরিষ্কার করা উচিত। ,৯. ব্যবহৃত মোবাইল জীবাণুমুক্ত করতে হবে। মোবাইল, ট্যাবলেট, কম্পিউটারের কি-বোর্ড ও অন্যান্য ইলেকট্রনিকসামগ্রী জীবাণুনাশক ওয়াইপ্স দিয়ে পরিষ্কার করতে হবে। ,১০. সুস্থ হওয়ার পর ব্যবহৃত পুরনো ব্রাশ বাদ দিন। পাশাপাশি ব্রাশ রাখার হোল্ডারও পরিষ্কার করার কথা মনে রাখতে হবে।  ,১১. ময়লা পাত্র ও ক্যান পরিষ্কার করতে হবে। তাই ব্যবহারের পর তা সরিয়ে ফেলা ও যথাস্থানে ফেলে দেয়া উচিত।,"
করোনাভাইরাস: কেনা খাবার কতটা নিরাপদ?,"করোনাভাইরাসের প্রাদুর্ভাবের পর থেকেই মানুষের জীবনধারা এখন অনেক বদলে গেছে। সংক্রমণ ঠেকাতে সতর্কতা জারি করে সবাইকে ঘরে থাকতে বলা হয়েছে। ,অবশ্য নিত্যপ্রয়োজনীয় জিনিস কেনার জন্য বাজারে যেতে পারবেন আপনি। তবে অনেক মানুষই উদ্বিগ্ন যে বাজার থেকে ঘরে আনা জিনিসগুলো কি জীবাণুমুক্ত? সেগুলোতে অদৃশ্য জীবাণু লেগে নেই তো? থাকলে কী করা উচিত?,বাজারের মধ্যে ঝুঁকিগুলো কী?,আক্রান্ত মানুষের হাঁচি-কাশির সঙ্গে বেরন সূক্ষ্মাতিসূক্ষ্ম থুতু কণার মধ্যে ভরা থাকে এই ভাইরাস। হাঁচি-কাশির মাধ্যমে সেগুলো আক্রান্ত মানুষের শরীর থেকে বেরিয়ে বাতাসে মেশে।
আর আপনি যদি সেই বাতাস নিঃশ্বাসের সঙ্গে টেনে নেন, অথবা সেই ভাইরাস ভরা কণাগুলো যেসব জায়গায় পড়ছে, সেগুলো আপনি হাত দিয়ে স্পর্শ করে সেই হাত যদি নিজের মুখে দেন, আপনি কার্যত সংক্রমিত হবেন।,বাজারের পণ্যসামগ্রীগুলো সাধারণত খালি হাতে নাড়াচাড়া করেন বহু মানুষ। তাই এসব পণ্য থেকে জীবাণু ছড়াতে পারে। ,লন্ডনের স্কুল ফর হাইজিন অ্যান্ড ট্রপিক্যাল মেডিসিনের অধ্যাপক স্যালি ব্লুমফিল্ড বলেছেন, ভাইরাস ছড়ানোর একটা ঊর্বর ক্ষেত্র হলো বাজার। বাজার থেকে আপনি যেসব পণ্য কিনছেন, সেগুলো আপনার আগে আরও অনেক মানুষ হয়তো হাত দিয়ে ধরে নাড়াচাড়া করেছে।,এ ছাড়া যেখানে পয়সা দিচ্ছেন সেখানে আরও লোকের হাত পড়েছে। আবার আপনি এটিএম মেশিন থেকে পয়সা তুলে থাকেন, সেখানেও মেশিনের বোতামে আপনার আগে হয়তো আর কারও হাত পড়েছে। এর পর রয়েছে বাজারে আপনার কাছে দাঁড়ানো মানুষরা। এদের মধ্যে কে আক্রান্ত তা কি আপনি জানেন?,ভাইরাসের ঝুঁকি এড়াতে কী করবেন?,১. বাজারে যাওয়ার আগে এবং বাজার থেকে ফিরে এসে সাবান ও পানি দিয়ে ২০ সেকেন্ড ধরে ভালো করে হাত ধুতে হবে। এ ছাড়া অ্যালকোহলভিত্তিক হ্যান্ড স্যানিটাইজার দিয়েও হাত পরিষ্কার করতে পারেন।,২.আপনি যেসব জায়গা হাত দিয়ে ধরেছেন, সেগুলো খুব সম্ভবত সংক্রমিত। যেমন হ্যান্ড রেলিং, দরজা, শপিং বাস্কেট, ট্রলি। আর যা কিনেছেন সেগুলোও। কাজেই বাজার করার পর হাত না ধোয়া পর্যন্ত মুখে কখনই হাত দেবেন না।,৩. নগদ অর্থ ব্যবহার না করে কার্ড ব্যবহার করে বাজার করুন। তবে কার্ড ব্যবহারের ক্ষেত্রেও কিছুটা ঝুঁকি আছে। ,রান্না করা কেনা খাবার নিয়ে দুশ্চিন্তা ,রান্না করা খাবারের মাধ্যমে করোনা ছড়ানোর কোনো তথ্যপ্রমাণ নেই। বিশেষজ্ঞরা বলছেন, খাবার রান্না হলে এই ভাইরাস মরে যায়।,কিন্তু ঝুঁকি আছে কাঁচা শাকসবজি, ফলমূল নিয়ে। যেহেতু অন্য ক্রেতারা বাজারে যে কোনো জিনিস হাত দিয়ে ধরেন। এ ছাড়া বিক্রেতারাও সেগুলো ধরছে।  তাই এমন কোনো নিশ্চয়তা নেই যে সেগুলো পুরো জীবাণুমুক্ত।,কাঁচাসবজি বা ফলমূল থেকে জীবাণু ছড়ানোর সম্ভাবনা থাকে। অধ্যাপক ব্লুমফিল্ডের পরামর্শ হলো– সবকিছু ভালো করে পানিতে ধুয়ে শুকিয়ে তার পর সেগুলো তুলে রাখবেন বা ব্যবহার করবেন। আর প্লাস্টিকের প্যাকে, টিনের বা কাঁচের পাত্রে বিক্রি হচ্ছে এমন কিছু কিনে আনলে সেগুলো ৭২ ঘণ্টা না ছুঁয়ে সরিয়ে রেখে দেবেন। আর সঙ্গে সঙ্গে ব্যবহার করতে চাইলে সেগুলো জীবাণুমুক্ত করার তরল পদার্থ (ব্লিচ জাতীয় ডিসইনফেকেটন্ট) দিয়ে মুছে নিন।
 
বাইরে থেকে কেনা খাবার কতটা নিরাপদ?,স্বাস্থ্য বিশেষজ্ঞ অধ্যাপক ব্লুমফিল্ড বলছেন, রান্না করা গরম খাবার যদি স্বাস্থ্যসম্মতভাবে প্রস্তুত করা হয় তার থেকে কোনো ঝুঁকি থাকে না। বাইরে থেকে কেনা খাবার ঘরে এনে খেতে চাইলে গরম খাবার কিনবেন। ,অধ্যাপক স্যালি ব্লুমফিল্ড বলেন, পিৎসাজাতীয় খাবার কিনলে সেটিও মাইক্রোওয়েভে ২ মিনিট ধরে গরম করে নেবেন।  ,তথ্যসূত্র: বিবিসি বাংলা,"
করোনা সম্পর্কে যে কথাগুলো এখনও অজানা,"প্রাণঘাতী করোনাভাইরাস নিয়ে মানুষের আতঙ্কের শেষ নেই। এই আতঙ্কের মধ্যে ভুয়া অনেক পোস্ট ও ভিডিও সোশ্যাল মিডিয়ায় ভাইরাল হচ্ছে।,সোশ্যাল মিডিয়ায় ভাইরাল হওয়া একটি ভুয়া সংবাদে বলা হয়েছে, লবণ বা ভিনিগার মিশ্রিত পানি বা গরম পানি পান করলে কিংবা গলা ভেজালে অথবা রসুন মুখে রাখলে করোনা গলা থেকে ফুসফুসে যায় না। এই ভুয়া তথ্য এখনও ঘুরছে সামাজিক যোগাযোগমাধ্যমে। এই তথ্যের কোনো বৈজ্ঞানিক ভিত্তি নেই।,করোনা ঠেকাতে বিভিন্ন পরামর্শ দিয়েছে বিশ্ব স্বাস্থ্য সংস্থা (ডব্লিউএইচও)। তবে এই ভাইরাস নিয়ে আমরা সঠিক তথ্য অনেকে জানি না।
 
 ,রোগের লক্ষণ নিয়ে ধোঁয়াশা, ,জ্বর দিয়ে করোনাভাইরাসের সংক্রমণ শুরু হয়। এর পর শুকনো কাশি দেখা দিতে পারে। প্রায় এক সপ্তাহ পর শ্বাসকষ্ট শুরু হয়ে যায়। আর সঙ্গে গলাব্যথা, মাথাব্যথা ও ডায়রিয়া হতে পারে। ,এমন উপসর্গ দেখে রোগীকে হাসপাতালে ভর্তি করে চিকিৎসা শুরু করতে হয়। তবে অনেকের মধ্যে হালকা ঠাণ্ডা সমস্যা, সর্দি, নাক দিয়ে পানি পড়া ও হাঁচি দেয়ার সমস্যা হতে পারে। ,গবেষকরা বলছেন, যদি এমন রোগী থাকে, তা হলে একটি সম্ভাবনা থাকে; এদের মধ্যে হয়তো কেউ এই ভাইরাসটি বহন করছেন।  তবে এই রোগীর শরীরে অ্যান্টিবডি থাকায় হয়তো ওই ব্যক্তি নিজে আক্রান্ত না হলেও অন্যকে সংক্রমিত করছেন।,শিশুরা কি আক্রান্ত হয়?,শিশুরাও করোনভাইরাসে আক্রান্ত হতে পারে। শিশুদের মধ্যেও এই লক্ষণ হালকা দেখা দিতে পারে। অন্যান্য বয়সের তুলনায় শিশুদের এই রোগে তুলনামূলকভাবে মৃত্যুর হার কম। ,অনেকের ক্ষেত্রে করোনা মারাত্মক হতে পারে,করোনা বেশিরভাগের জন্য একটি হালকা সংক্রমণ। তবে প্রায় ২০ শতাংশ মানুষের কাছে ভাইরাসটি মারাত্মক আকার ধারণ করতে পারে। যদি কোনো ব্যক্তির রোগ প্রতিরোধ ক্ষমতা কম থাকে এবং জিনগত কোনো পরিবর্তনের ফলে ভাইরাসটি অনেকসময় মারাত্মক হয়ে যায়।,সংক্রমণ বুঝতে কতদিন সময় লাগে,বিজ্ঞানীর খুঁজে চলেছেন কত জনের মৃদু উপসর্গ হয় বা একেবারেই হয় না, অথচ তারা রোগ ছড়াতে পারেন। এক হিসাবে দেখা গেছে, ৫০ শতাংশ মানুষ সংক্রমণ ছড়াতে পারেন। সংক্রমণ হওয়ার পর উপসর্গ দেখা দিতে মোটামুটি ২-১৪ দিন সময় লাগে। একে বলা হয় ভাইরাসের ইনকিউবেশন পিরিয়ড।,আর একটি সমীক্ষা জানাচ্ছে, গড়ে পাঁচ দিনের মধ্যেই উপসর্গ প্রকাশ পায়।,তথ্যসূত্র: এই সময়,"
"স্বাস্থ্য ভালো রাখতে চান, প্রতিদিন পাতে রাখুন ৩ খাবার","স্বাস্থ্য ভালো রাখতে খাবার খাওয়ার বিষয়ে সচেতন ও যত্নশীল হতে হবে। কিছু খাবার রয়েছে, যা খেলে ভালো থাকবে আপনার ত্বক; বাড়বে হজমশক্তিও। 
আপনি যদি অতিরিক্ত ওজন কমিয়ে স্বাস্থ্য ভালো রাখতে চান, তবে সবার আগে দরকার একটি স্বাস্থ্যকর ও সুষম খাদ্যতালিকা। ,খাবার তালিকায় এমন খাবার রাখুন, যা আপনার স্বাস্থ্যের জন্য উপকারী ও  ওজন কমাতে সহায়ক।,তবে আমরা অনেকেই জানি না, আমাদের স্বাস্থ্য ভালো রাখতে আসলে কী ধরনের খাবার খাওয়া প্রয়োজন। মনে রাখবেন– শুধু খাবার খেলেই হবে না, জানতে হবে কোন খাবারে রয়েছে আপনার শরীর উপযোগী পর্যাপ্ত ভিটামিন, ইবার, প্রোটিনসহ অন্যান্য পুষ্টি পদার্থ। ,আজ আপনারদের জানাব এমন তিনটি খাবার সম্পর্কে, যা আপনার ওজন নিয়ন্ত্রণে রাখবে ও স্বাস্থ্য ভালো রাখবে। ,এই তিনটি খাবার প্রতিদিন অন্তত একবার খেতেই হবে আপনাকে। ঝকঝকে ত্বক ও ভালো হজম শক্তির জন্য এই তিন খাবার খেতে পারেন। , আসুন জেনে নিই এই তিন খাবার সম্পর্কে-,সবুজ শাকসবজি,প্রতিদিন খাবারের তালিকায় রাখুন সবুজ শাকসবজি। সবুজ শাকসবজিতে অ্যান্টিঅক্সিডেন্টসমূহের পাশাপাশি ভিটামিন ও খনিজ রয়েছে, যা আপনার শরীরের রোগ প্রতিরোধ ব্যবস্থা, ভালো চুল এবং ত্বকের জন্য অপরিহার্য। সবুজ সবজি ফাইবার সমৃদ্ধ হওয়ায় পেট ভরাও থাকে অনেকক্ষণ। ফলে খিদে কম লাগে ও ওজন কমে। ,ডিম,ডিম খেতে পছন্দ করেন না এমন মানুষ খুব কমই আছে। ডিমে আছে উচ্চ প্রোটিন ও সুস্থ ফ্যাট। ডিম ক্রমাগত এইচডিএল বা ‘ভালো’ কোলেস্টেরলের মাত্রা বাড়ায়, যা অনেক রোগের ঝুঁকি কমিয়ে দিতে পারে। একটি গবেষণায় দেখা গেছে, সকালের নাস্তায় ডিম খেলে ক্যালোরি কম হয় এবং ওজন কমায়। ,বাদাম,বাদামে রয়েছে প্রচুর পরিমাণে ওমেগা-৩ ফ্যাটি অ্যাসিডসহ স্বাস্থ্যকর চর্বি ও অ্যান্টিঅক্সিডেন্টস। এটি মস্তিষ্কের কার্যকারিতা বৃদ্ধি করে এবং হৃদরোগের বিরুদ্ধেও সুরক্ষা দেয়। যেমন কাজুবাদাম, আমন্ড, পেস্তা, আখরোট ইত্যাদি প্রচুর পরিমাণে পুষ্টির উৎস। বাদাম কম কার্বোহাইড্রেট খাবার। ,তথ্যসূত্র: এনডিটিভি,"
রোগ প্রতিরোধ ক্ষমতা বাড়াবে মাশরুমের স্যুপ,"শুধু রোগীর পথ্য নয়, স্যুপ স্বাস্থ্যের জন্য খুবই উপকারী খাবার। তিনটি স্যুপ রয়েছে, যা আপনার রোগ প্রতিরোধ ক্ষমতা বাড়াবে।  
আপনি সবুজ শাকসবজির সঙ্গে স্যুপে গাজর, পেঁয়াজ, ডাল ও মিষ্টিআলু যোগ করতে পারেন। এ ছাড়া মাংস খেতে চাইলে মুরগি ও মাটন দিয়েও বানাতে পারেন স্যুপ।,আজ আপনাদের জন্য থাকছে সবুজ শাকসবজি ও হলুদ দিয়ে মাশরুমের স্যুপ। আসুন জেনে নিই কীভাবে তৈরি করবেন সবুজ শাক ও হলুদ দিয়ে মাশরুমের স্যুপ। ,সবুজ শাক ও হলুদ দিয়ে মাশরুমের স্যুপ
মাশরুম ভিটামিন ও অ্যান্টিঅক্সিডেন্টে সমৃদ্ধ। এতে আছে সেলেনিয়াম যা রোগ প্রতিরোধ ক্ষমতা বাড়ায়।,উপকরণ,২ কাপ শিটেক ও কাটা বাটন মাশরুম, ১টি পেঁয়াজ, কাটা ৬টি কাটা রসুন, ১ ইঞ্চি কাটা হলুদ কন্দ, লবণ এবং মরিচ স্বাদ অনুযায়ী, ১/২ কাপ পেঁয়াজ।,যেভাবে তৈরি করবেন,১০ মিনিট ধরে তেল গরম করে নিয়ে পেঁয়াজ, রসুন ও মাশরুম ভাজুন। হলুদ ও সিজনিং যোগ করে ৩ কাপ পানি দিন। ৩০ মিনিট ফুটিয়ে সবুজ সবজি মিশিয়ে দিন। ১০ মিনিট পর চুলা থেকে নামিয়ে গরম গরম পরিবেশন করুন।,তথ্যসূত্র: এনডিটিভি, ,"
অডিটর পদে ৫৩৮ জন নিয়োগ,"হিসাব মহানিয়ন্ত্রকের কার্যালয় এবং এর আওতাধীন দফতরসমূহে অডিটর পদে ৫৩৮ জনকে নিয়োগের বিজ্ঞপ্তি প্রকাশিত হয়েছে।,স্বীকৃত বিশ্ববিদ্যালয় থেকে স্নাতক বা সমমানের ডিগ্রি থাকলে পদটিতে আবেদন করা যাবে। ১ মার্চ ২০২০ তারিখে সাধারণ প্রার্থীদের বয়স ১৮ থেকে ৩০ বছরের মধ্যে হতে হবে। মুক্তিযোদ্ধা ও শারীরিক প্রতিবন্ধী কোটার প্রার্থীদের বয়সসীমা সর্বোচ্চ ৩২ বছর।,নিয়োগপ্রাপ্তদের জাতীয় বেতনস্কেল ২০১৫ ১১তম গ্রেড অনুযায়ী ১২,৫০০-৩০,২৩০ টাকা স্কেলে বেতন দেয়া হবে।,আগ্রহী প্রার্থীদের অনলাইনে আবেদন করুন 
cga.teletalk.com.bd,ওয়েবসাইটের মাধ্যমে আবেদন করতে হবে। আবেদন করা যাবে ৫ এপ্রিল সকাল ১০টা থেকে ৫ মে বিকাল ৫টা পর্যন্ত।,"
বাড়ি জীবাণুমুক্ত রাখতে যা করবেন," ,করোনাভাইরাসের সংক্রমণ ঠেকাতে সারা দেশে সতর্কতা জারি করে ১০ দিনের সরকারি ছুটি ঘোষণা করা হয়েছে।,সরকারি ঘোষণা অনুযায়ী, সবাই করোনার সংক্রমণ এড়াতে মুখে মাস্ক পরছেন ও হাত পরিষ্কার রাখার জন্য স্যানিটাইজার বা সাবান ব্যবহার করছেন। তবে বাড়িও জীবাণুমুক্ত করা জরুরি।,ঘরে কোনো ব্যক্তি অসুস্থ থাকলে এবং তার কাশি ও হাঁচিজনিত সমস্যা থাকলে অন্যরা তার দ্বারা সংক্রামিত হতে পারেন। কাশি ও হাঁচি দেয়ার সময় যদি তিনি মুখ না ঢাকেন, তবে সংক্রমণ ছড়িয়ে পড়ার সম্ভাবনা দ্বিগুণ হয়ে যায়।,তাই ঘর জীবাণুমুক্ত করা জরুরি। আসুন জেনে নিই যেভাবে ঘর জীবাণুমুক্ত করবেন-,১. ঘরে জীবাণুমুক্ত করতে ফিনাইল এবং লিকুইড ব্লিচ (সোডিয়াম হাইপোক্লোরাইট) ব্যবহার করতে পারেন। এ ছাড়া কিছুটা ব্লিচে পরিমাণ মতো পানি দিয়ে দুই থেকে চার মিনিট অপেক্ষা করুন। এরপর গ্লাভস পরে যে জায়গাটি পরিষ্কার করতে চান, সেখানে এটি ছড়িয়ে দিন। ১৫ মিনিট পর কাপড়ের সাহায্যে জায়গাটি পরিষ্কার করুন।,২. রান্নাঘরের থালা বাসন গরম পানি ব্যবহার করে পরিষ্কার করতে হবে। এ ছাড়া রান্নার সময় ব্যবহৃত কাপড় গরম পানিতে পরিষ্কার করা উচিত।,৩. বাড়িতে অসুস্থ ব্যক্তির কাপড় আলাদা করে ধোবেন। কাপড় ধুয়ে ডেটল পানিতে ভিজিয়ে তার পর তা শুকাতে পারেন।,৪. ঘরের পরিষ্কার করার আগে মুখ, হাত ও মাথা ঢেকে নিন। পরিষ্কার করার সময় আপনার চোখ, নাক ও মুখে স্পর্শ করা এড়িয়ে চলুন। কাজ শেষে সাবান দিয়ে ভালো করে হাত ধুয়ে ফেলুন।,সূত্র : বোল্ড স্কাই,"
রোগ প্রতিরোধ ক্ষমতা বাড়াবে যেসব খাবার,"শরীরে রোগ প্রতিরোধ ক্ষমতা বেশি হলে সহজে কোনো রোগে আক্রান্ত করতে পারে না। জৈবিকভাবে আমাদের শরীরের রোগ প্রতিরোধ ক্ষমতা একবার দুর্বল হয়ে গেলে কোনো ওষুধেরই তা নিশ্চিতভাবে জোরদার করার ক্ষমতা নেই। তাই সুস্থ থাকতে করোনাভাইরাসের এই সময়টাতে শরীর রোগ প্রতিরোধ ক্ষমতা বাড়ানো জরুরি।,আপনি জানেন কী, কিছু খাবার রয়েছে, যা শরীরে রোগ প্রতিরোধ ক্ষমতা বাড়তে পারে?,যুক্তরাষ্ট্রের অ্যাকাডেমি অব নিউট্রিশন অ্যান্ড ডায়াটিকসের স্বীকৃতিপ্রাপ্ত পুষ্টিবিদ ও মুখপাত্র মেলিসা মজুমদার বলেন, কোনো ‘সাপ্লিমেন্ট’ই নিশ্চিতভাবে করোনোভাইরাসের বিরুদ্ধে সুরক্ষা দিতে পারবে না। যারাই এমনটি হয় বলে দাবি করছেন, তাদের বিরুদ্ধে তদন্ত চালাচ্ছে এফটিসি (ফেডারেল ট্রেড কমিশন) এবং এফডিএ (ফুড অ্যান্ড ড্রাগ অ্যাডমিনিস্ট্রেশন)।
খাবার খেয়ে কীভাবে রোগ প্রতিরোধ ক্ষমতার শক্তি বজায় রাখা যায় সে ব্যাপারে প্রতিবেদন প্রকাশ করেছে সিএনএন। ,আসুন জেনে নেই খাবার খেয়ে কীভাবে শরীরে রোগ প্রতিরোধ ক্ষমতা বাড়ানো যায়। ,প্রোটিন,রোগ প্রতিরোধ ক্ষমতা সৃষ্টিকারী কোষ ও ‘অ্যান্টিবডি’ গঠনের মূল উপাদানই প্রোটিন। উদ্ভিজ্জ ও প্রাণিজ উভয় থেকেই প্রোটিন পাওয়া যায়। খেতে পারেন মাছ, মুরগির মাংস, গরুর মাংস, দুধ, টকদই, ডিম, পনির, বাদাম, ডাল ও শিম।  ,ভিটামিন সি,ভিটামিন সি শরীরে রোগ প্রতিরোধ ক্ষমতা বৃদ্ধি করে। অ্যান্টিবডির রক্তে মাত্রা বাড়ায় ভিটামিন সি ও শ্বেতকণিকাকে পৃথক হতে সাহায্য করে। ফলে শরীর বুঝতে পারে কোনো ধরনের প্রতিরক্ষাব্যবস্থা প্রয়োজন। ভিটামিন সি সর্দিজ্বর থেকে সুরক্ষা দেয়। 
কমলা, আঙুর, কিউই, স্ট্রবেরি, লাল ও সবুজ মরিচ, ব্রকলি, ফুলকপি, বাঁধাকপি ইত্যাদি থেকে সহজেই প্রতিদিন ২০০ গ্রাম ভিটামিন সি পাবেন। ,বেটা ক্যারোটিন,মিষ্টি আলু, আম, পালংশাক, ব্রকলি, বাঙ্গি, গাজরে রয়েছে প্রচুর পুষ্টি উপাদান। এসব খাবারে রয়েছে বেটা ক্যারোটিন, যা শরীরে গিয়ে ভিটামিন ‘এ’তে রূপান্তরিত হয়। ভিটামিন 'এ' শক্তিশালী রোগ প্রতিরোধ ক্ষমতার জন্য বিশেষ প্রয়োজনীয়। শরীরে আসা বিষাক্ত উপাদানের বিরুদ্ধে ‘অ্যান্টিবডি’কে সক্রিয় করে তোলে এ ভিটামিন 'এ'। ,ভিটামিন 'ডি',বস্টন ইউনিভার্সিটির ভিটামিন ‘ডি’ গবেষণা বিশেষজ্ঞ জানান, সংক্রামক জীবাণু, ভাইরাস ও ব্যাকটেরিয়া চিহ্নিত করে ধ্বংস করে এমন এক প্রোটিনের নিয়ন্ত্রণ থাকে ভিটামিন ডির দখলে। সূর্যের আলোর সংস্পর্শে আসার অভাবে ভিটামিন ডির অভাব দেখা দিতে পারে। ফলে সবাই সংক্রামক রোগের আশঙ্কা বাড়বে। চর্বিযুক্ত মাছ, ডিম, পাস্তুরিত দুধ, পনির, মাশরুম ইত্যাদি ভিটামিন ‘ডি’র আদর্শ উৎস।,দস্তা,রোগ প্রতিরোধ ক্ষমতা সৃষ্টিকারী কোষের বিকাশের একটি গুরুত্বপূর্ণ অংশ দস্তা। এর ‘সাপ্লিমেন্ট’ সাধারণ সর্দিজ্বরের সমস্যায় কার্যকর হতে পারে। খেতে পারেন শিম, মটরশুঁটি, মসুর ডাল, বাদাম, বীজজাতীয় খাবার, যব, কাঁকড়া, চিংড়ি, গরুর মাংস, টকদই ইত্যাদি।,পর্যাপ্ত পানি পান করা,রোগ প্রতিরোধ ক্ষমতা বাড়তে পর্যাপ্ত পানি পান করতে হবে। সুস্থ থাকতে প্রতিদিন পুরুষদের ক্ষেত্রে ৩.৭ লিটার ও নারীদের ক্ষেত্রে ২.৭ লিটার তরল গ্রহণ করতে হবে।,"
তিন সরকারি ব্যাংকে নিয়োগ,"সোনালী, জনতা ও রাজশাহী কৃষি উন্নয়ন ব্যাংকে মোট ২১ জনকে নিয়োগ দিতে বিজ্ঞপ্তি প্রকাশ করা হয়েছে। ,ব্যাংকার্স সিলেকশন কমিটির সদস্যভুক্ত এই তিন ব্যাংকে ‘অ্যাসিস্ট্যান্ট ইঞ্জিনিয়ার (আইটি)/অ্যাসিস্ট্যান্ট হার্ডওয়্যার মেইনটেন্যান্স ইঞ্জিনিয়ার/অ্যাসিস্ট্যান্ট মেইনটেন্যান্স ইঞ্জিনিয়ার’ পদে লোক নেয়া হবে।,সম্প্রতি জাতীয় দৈনিকে বাংলাদেশ ব্যাংক এই বিজ্ঞপ্তি প্রকাশ করেছে। আগ্রহীরা আগামী ৬ এপ্রিল পর্যন্ত অনলাইনের মাধ্যমে এই ঠিকানায় https://erecruitment.bb.org.bd আবেদন করতে পারবেন।,সোনালী ব্যাংক লিমিটেডে নেয়া হবে পাঁচজন, জনতা ব্যাংক লিমিটেডে ১৫ এবং রাজশাহী কৃষি উন্নয়ন ব্যাংকে একজন নেয়া হবে।,আগ্রহী প্রার্থীদের কম্পিউটার ইঞ্জিনিয়ারিং/ইনফরমেশন অ্যান্ড কমিউনিকেশন ইঞ্জিনিয়ারিং/ইনফরমেশন টেকনোলজি/কম্পিউটার সায়েন্স অ্যান্ড সফটওয়্যার ইঞ্জিনিয়ারিং/কম্পিউটার সায়েন্স অ্যান্ড টেলিকমিউনিকেশন ইঞ্জিনিয়ারিং/সফটওয়্যার ইঞ্জিনিয়ারিং বিষয়ে স্নাতক ডিগ্রি থাকতে হবে।,আবেদনকারীর বয়স ১ জুলাই ২০১৯ তারিখে সর্বোচ্চ ৩০ বছর। তবে মুক্তিযোদ্ধা ও প্রতিবন্ধী কোটার ক্ষেত্রে তা ৩২ বছর।,"
করোনাভাইরাস: প্রবীণদের নিরাপদ রাখতে করণীয়,"করোনাভাইরাসে তরুণদের চেয়ে প্রবীণদের আক্রান্ত হওয়ার ঝুঁকি বেশি বলে জানিয়েছে বিশ্ব স্বাস্থ্য সংস্থা (ডব্লিউএইচও)।  তাই বাড়ির প্রবীণ নাগরিকদের প্রতি সবচেয়ে বেশি যত্ন নিতে হবে।,চিকিৎসকরা বলছেন, করোনার সংক্রমণের এই সময়ে সবচেয়ে বেশি সতর্ক হতে হবে প্রবীণ নাগরিকদের। কারণ কম বয়সীদের তুলনায় প্রবীণ নাগরিকরাই করোনাভাইরাসের সংক্রমণের শিকার হচ্ছেন বেশি।,দেশে করোনার সতর্কতা জারি করে ১০ দিনের সরকারি ছুটি ঘোষণা করা হয়েছে। ,অনেকের ঘরেই প্রবীণ সদস্য রয়েছে। বিশেষ করে দীর্ঘদিন ধরে যারা ডায়াবেটিস, হাঁপানি, হৃদরোগ ও কিডনির অসুখসহ নানাবিধ রোগে ভুগছেন, তাদের করোনা সংক্রমণের ঝুঁকি অন্যদের চেয়ে অনেক বেশি। কারণ তাদের শরীরে রোগ প্রতিরোধ ক্ষমতা অন্যদের চেয়ে কম।,করোনা থেকে প্রবীণদের নিরাপদে রাখতে কিছু পরামর্শ দিয়েছেন চিকিৎসক অরিন্দম বিশ্বাস। আসুন জেনে নিই বাড়ির প্রবীণদের নিরাপদে রাখতে কী করবেন-,১. প্রবীণদের প্রতি খুবই যত্নশীল হওয়া প্রয়োজন। তাদের বাড়ির বাইরে যেতে না দেয়াই ভালো। আর যদি কোনো জরুরি প্রয়োজনে বাইরে যেতেই হয়, তবে অবশ্যই মাস্ক ব্যবহার করতে হবে।,২. যেসব প্রবীণ নাগরিক দীর্ঘদিন ধরে ডায়াবেটিস, হাঁপানি, হৃদরোগ ও কিডনির অসুখসহ বিভিন্ন রোগে ভুগছেন, তাদের নিয়ম মেনে ওষুধ খাওয়াতে হবে। এ ছাড়া চিকিৎসকের পরামর্শ অনুযায়ী চলতে হবে।,৩. অতিরিক্ত মসলা ও তেলজাতীয় খাবার প্রবীণদের খাওয়া উচিত নয়। এতে হজমের সমস্যা দেখা দিতে পারে। এ ছাড়া তাদের খাবার প্লেট, গ্লাস আলাদা করে সেগুলো জীবাণুমুক্ত করতে হবে।,৪. প্রবীণদের সুস্থ রাখতে দিনে ৩-৪ লিটার পানি পান করতে হবে। শরীরে পানির ঘাটতি না থাকলে প্রস্রাব ও মলত্যাগের অসুবিধা থাকবে না। এ ছাড়া শরীরের রোগ প্রতিরোধ ব্যবস্থা কর্মক্ষম ও সক্রিয় থাকবে।,৫. যেহেতু প্রবীণদেরই সংক্রমিত হওয়ার সম্ভাবনা সবচেয়ে বেশি, তাই বাইরের লোকজন ও আত্মীয়স্বজনদের কাছ থেকে তাদের দূরে রাখাই ভালো।,তথ্যসূত্র: আনন্দবাজার পত্রিকা,"
করোনায় আক্রান্ত ব্যক্তির লাশ দাফনে কী ঝুঁকি আছে?,"প্রাণঘাতী করোনায় বিশ্বে ৩৪ হাজার মানুষের মৃত্যু হয়েছে। বাংলাদেশে এই ভাইরাসে সরকারি হিসাবে এ পর্যন্ত ৫ জন মারা গেছেন। তবে করোনা সন্দেহে চিকিৎসা না পেয়ে অনেকে মারা যাচ্ছেন। আর এসব মৃত ব্যক্তির লাশ দাফন নিয়ে তৈরি হয়েছে জটিলতা।,করোনা আক্রান্ত হয়ে কোনো ব্যক্তি মারা গেলে তার লাশের দাফন করা নিয়ে বিশ্ব স্বাস্থ্য সংস্থার প্রটোকল মেনেই কাজ করার কথা জানিয়েছে বাংলাদেশের জাতীয় রোগতত্ত্ব, রোগনিয়ন্ত্রণ ও গবেষণা ইনস্টিটিউট-আইইডিসিআর।,তবে করোনা আক্রান্ত ব্যক্তির লাশ দাফনে কোনো ঝুঁকি দেখছে না বিশ্ব স্বাস্থ্য সংস্থা। আক্রান্ত এসব রোগীকে ধর্মীয় বিধি মোতাবেক লাশ দাফনের ক্ষেত্রেও বিশেষজ্ঞরা কোনো ঝুঁকি দেখছেন না।,বাংলাদেশ সরকারের নির্দেশনা অনুযায়ী, কোনো ব্যক্তি করোনা আক্রান্ত হয়ে বা এই ভাইরাসের উপসর্গ নিয়ে মারা গেলে অবশ্যই উপজেলা স্বাস্থ্য কমপ্লেক্স, জেলার সিভিল সার্জন অথবা সরাসরি আইইডিসিআরে অবহিত করতে হবে।,আইইডিসিআর নিজেদের ব্যবস্থাপনায় লাশের গোসল থেকে শুরু করে প্যাকেট করা এবং পরিবহনের ব্যবস্থাও করে থাকে।,আইইডিসিআরের মুখ্য বৈজ্ঞানিক কর্মকর্তা এএসএম আলমগীর জানান, কোনো ব্যক্তি যদি করোনা আক্রান্ত হয়ে বা করোনার উপসর্গ নিয়ে মৃত্যুবরণ করেন, তা হলে ধর্মীয় বিধি মেনে বিশেষ সতর্কতার সঙ্গে লাশ দাফনের ব্যবস্থা করতে হবে। দাফনের আগ পর্যন্ত পুরো সময়টিতে সর্বোচ্চ সতর্কতার ওপর বেশি গুরুত্ব দিয়েছেন তিনি।,তিনি বলেন, আইইডিসিআরের প্রশিক্ষিত লোকজনই লাশের গোসল করিয়ে কাফনের কাপড়ে জড়িয়ে বিশেষভাবে প্যাকেট করবে। যেন ভেতরের কোনো ভাইরাস বাইরে সংক্রমিত না হয়। আর মৃতদেহ বহনকারী ব্যাগটি কাউকে খুলতে দেয়া হবে না।,এর পর লাশটি একটি সিল করা বাক্স বা কফিনে করে নিয়ে যত দ্রুত সম্ভব দাফন করতে হবে।,লাশ যারা দাফন করবেন, তাদের বিশেষ সতর্কতা মেনে চলার কথা উল্লেখ করে মুখ্য বৈজ্ঞানিক কর্মকর্তা বলেন, লাশ দাফনের পুরো প্রক্রিয়ার সঙ্গে যারা যুক্ত থাকবেন, তাদের প্রত্যেক প্রতিরোধমূলক পোশাক পিপিই পরিধান করতে হবে।,লাশ দাফনের পর ভাইরাস সংক্রমণের কোনো সুযোগ থাকে না বলে জানিয়ে তিনি বলেন, কবরের আশপাশের মাটি বা পাশে কোনো জলাশয় থাকলেও এই ভাইরাস সংক্রমণ হবে না।,আইইডিসিআরের কর্মকর্তারা এর পরও বাড়তি সতর্কতা হিসেবে কবরের চারদিকে জীবাণুনাশক ছিটিয়ে দেন। তিনি জানান, শুধু দাফনই শেষ কথা নয়। দাফনের আগ পর্যন্ত মৃত ব্যক্তি যে ঘরে ছিলেন, যেখানে গোসল করানো হয়েছে, যে গাড়িতে তাকে তোলা হয়েছে এবং যেসব জায়গায় লাশ রাখা হয়েছে– সব জায়গা জীবাণুমুক্ত করতে হবে।,লাশ দাফন হয়ে গেলে বৈজ্ঞানিকভাবে কোনো ঝুঁকি থাকে না। ঝুঁকি যা থাকে সেটি কবর দেয়ার আগে। তাই লাশ দাফনের সময় ভিড় না করে জানাজার সময় অন্তত তিন ফুট দূরত্ব বজায় রাখার কথা জানান এই আইইডিসিআরের কর্মকর্তা।,তথ্যসূত্র: বিবিসি বাংলা,"
নিয়মিত হাঁটলে অকাল মৃত্যুর ঝুঁকি কমে,"সকালে হাঁটাহাঁটি শরীরের জন্য খুবই উপকারী। আর শারীরিক পরিশ্রমের সবচেয়ে সহজ পন্থা হলো হাঁটা। নিয়ম করে সকালে বা বিকালে হাঁটতে পারেন। হাঁটা শরীরের রোগ প্রতিরোধ করে আপনাকে সুস্থ রাখবে। ,গবেষকরা বলেন, যত বেশি হাঁটবেন ততই আপনার ‘স্টেপ কাউন্ট’ বাড়বে আর কমবে অকাল মৃত্যুর ঝুঁকি।,‘জেএএমএ’ শীর্ষক জার্নালে হাঁটার ওপর এই গবেষণা প্রকাশিত হয়। গবেষকরা বলেন, হাঁটার গতি যেমনই হোক, একদিনে একজন মানুষের ‘স্টেপ কাউন্ট’য়ের সংখ্যার সঙ্গে তার মৃত্যুঝুঁকির শক্ত সম্পর্ক আছে।,গবেষণার প্রধান যুক্তরাষ্ট্রের ‘ন্যাশনাল ক্যান্সার ইনস্টিটিউটের (এনসিআই) পেদ্রো সেইন্ট মরিস বলেন, হাঁটা শরীরের জন্য খুবই উপকারী– এ কথা আমাদের অনেকের জানা। তবে ঠিক কতগুলো ‘স্টেপ কাউন্ট’ মৃত্যুর ঝুঁকি কমাতে পারে তা আমরা অনেকেই জানি না। ,তিনি বলেন, কতটুকু গতিতে হাঁটা জরুরি তা আমাদের অজানা ছিল। এ বিষয়টি বিস্তারিত জানতে এই গবেষণা পরিচালনা করা হয়। এই গবেষণা হাঁটার উপকারিতা জানাবে ও সাধারণ মানুষকে সঠিকভাবে হাঁটতে সাহায্য করবে। আর প্রযুক্তিপণ্যগুলো থেকে পাওয়া স্টেপ কাউন্টয়ের যথাযথ প্রয়োগ তারা করতে পারবে।,এর আগেও হাঁটার ওপর গবেষণা চালানো হয়েছে। এ গবেষণায় অংশগ্রহণকারীরা ছিলেন বয়স্ক ও দীর্ঘমেয়াদি রোগে আক্রান্ত। ,এই গবেষণায় অংশ নেন ৪০ ও তদূর্ধ্ব বয়সের ৪ হাজার ৮০০ মানুষ। ২০০৩ থেকে ২০০৬ সালের মধ্যে প্রত্যেক অংশগ্রহণকারী সর্বোচ্চ সাত দিন ‘অ্যাক্সেলেরোমিটার’ পরিধান করেছেন। ,২০১৫ সাল থেকে এই অংশগ্রহণকারীদের মৃত্যুর হার বিবেচনায় রাখা হয় ‘ন্যাশনাল ডেথ ইনডেক্স’য়ের সাহায্যে।,মৃত্যুর হার, ‘স্টেপ কাউন্ট’ ও হাঁটার গতি হিসাবে করে তাদের মধ্যকার সম্পর্ক চিহ্নিত করেন গবেষকরা। এ গবেষণায় বিবেচনায় রাখা হয় ‘ডেমোগ্রাফিক অ্যান্ড বিহেভিওরাল রিস্ক ফ্যাক্টর’, ‘বডি ম্যাস ইনডেক্স’। এ ছাড়া গবেষণার শুরুতে তাদের স্বাস্থ্যগত অবস্থাও বিবেচনায় রাখা হয়। ,গবেষণায় দেখা যায়, দিনে চার হাজার ‘স্টেপ কাউন্ট’য়ের তুলনায় আট হাজার ‘স্টেপ কাউন্ট’ মৃত্যুর ঝুঁকি কমিয়ে আনে ৫১ শতাংশ। একইভাবে ১২ হাজার ‘স্টেপ কাউন্ট’য়ে মৃত্যুর ঝুঁকি কমবে ৬৫ শতাংশ। তবে গবেষকরা হাঁটার গতির সঙ্গে মৃত্যুর ঝুঁকির কোনো সম্পর্ক খুঁজে পাননি। ,নারী-পুরুষ সবার ক্ষেত্রেই একই ফল প্রযোজ্য। আর হৃদরোগ ও ক্যান্সারে মৃত্যুর ঝুঁকি আরও বেশিমাত্রায় কমবে বলে দাবি গবেষকদের।,"
ঘরেই তৈরি করুন আদার স্যুপ,"সুস্থ থাকতে হলে শরীরে রোগ প্রতিরোধ ক্ষমতা বাড়ানো অত্যন্ত জরুরি। শরীরে রোগ প্রতিরোধ ক্ষমতা ভালো থাকলে যে কোনো রোগ সহজে আপনাকে আক্রান্ত করতে পারবে না। তাই শরীরে রোগ প্রতিরোধ ক্ষমতা বাড়াতে খেতে পারেন আদার স্যুপ। ,আসুন জেনে নেই কীভাবে তৈরি করবেন আদার স্যুপ:,উপকরণ,চিকেন স্টক- ৫ কাপ,  মুরগি কুচি- ১ কাপ,  আদা পেস্ট- ১ চামচ, চাইনিজ আদা কুচি- ১ চা চামচ, কাঁচামরিচ ফালি ৩-৪টি, গোলমরিচ- গুঁড়া আধা চা চামচ,  কর্নফ্লাওয়ার- ২ টেবিল চামচ,  চিনি- ১ চা চামচ,  বাটার- ১ চা চামচ ও লবণ স্বাদমতো।,যেভাবে তৈরি করবেন,হাঁড়িতে বাটার গরম করে মুরগি ও আদা কুচির সঙ্গে হালকা ভেজে নিন চিকেন স্টক।  এরপর আদা পেস্ট, চিনি ও লবণ দিয়ে ভালো করে মিশিয়ে জ্বাল দিন। 
মাংস সিদ্ধ হয়ে গেলে গোলমরিচ গুঁড়া, কাঁচামরিচ ও এক কাপ পানিতে কর্নফ্লাওয়ার গুলে স্যুপে দিয়ে নাড়তে থাকুন। ব্যস হয়ে গেল গরম গরম আদার স্যুপ।  , ,"
সুপ্রিমকোর্টে জনবল নিয়োগ,"বাংলাদেশ সুপ্রিমকোর্ট, আপিল বিভাগের সাত পদে ২০ জনকে নিয়োগ দেয়া হবে।
পদের নাম: ড্রাইভার
পদসংখ্যা: ৭টি
যোগ্যতা: এসএসসি বা সমমানের পরীক্ষায় উত্তীর্ণ এবং বৈধ লাইসেন্সধারী হতে হবে। অভিজ্ঞতাসম্পন্ন প্রার্থীদের অগ্রাধিকার দেয়া হবে।
বেতনস্কেল: ৯,৩০০-২২,৪৯০ টাকা
পদের নাম: অফিস সহায়ক
পদসংখ্যা: ৫টি
যোগ্যতা: এসএসসি বা সমমানের পরীক্ষায় উত্তীর্ণ।
বেতনস্কেল: ৮,২৫০-২০,০১০ টাকা
পদের নাম: এম.এল.এস.এস
পদসংখ্যা: ২টি
যোগ্যতা: ন্যূনতম অষ্টম শ্রেণি পাস।
বেতনস্কেল: ৮,২৫০-২০,০১০ টাকা
পদের নাম: চৌকিদার
পদসংখ্যা: ২টি
যোগ্যতা: ন্যূনতম অষ্টম শ্রেণি পাস।
বেতনস্কেল: ৮,২৫০-২০,০১০ টাকা
পদের নাম: মালী
পদসংখ্যা: ১টি
যোগ্যতা: ন্যূনতম অষ্টম শ্রেণি পাস।
বেতনস্কেল: ৮,২৫০-২০,০১০ টাকা
পদের নাম: ফরাস
পদসংখ্যা: ২টি
যোগ্যতা: ন্যূনতম অষ্টম শ্রেণি পাস।
বেতনস্কেল: ৮,২৫০-২০,০১০ টাকা
পদের নাম: সুইপার (পরিচ্ছন্নতাকর্মী)
পদসংখ্যা: ১টি
যোগ্যতা: ন্যূনতম অষ্টম শ্রেণি পাস।
বেতনস্কেল: ৮,২৫০-২০,০১০ টাকা
আবেদনের ঠিকানা: ডেপুটি রেজিস্ট্রার, বাংলাদেশ সুপ্রিম কোর্ট, আপিল বিভাগ, ঢাকা-১০০০।
আবেদনের শেষ তারিখ: ১৩ এপ্রিল ২০২০।, ,"
করোনা সন্দেহ হলে কী করবেন?,"সারাবিশ্বে দ্রুত গতিতে ছড়িয়ে পড়ছে করোনাভাইরাস (কোভিড-১৯)।  তাই প্রতিনিয়ত আতঙ্ক ও উৎকণ্ঠা বাড়ছে। ছোঁয়াচে এই ভাইরাসে আক্রান্ত হলে সাধারণত শরীরে হালকা জ্বর, খুশ খুশ কাশির সমস্যা দেখা দেয়।,এসব সমস্যা দেখা দিলে মনে সন্দেহ দেখা দেয়। করোনা নয় তো? কারণ বেশিরভাগ ক্ষেত্রেই করোনার প্রকাশ ঘটে জ্বরের মাধ্যমে। ,তবে এসব সমস্যা দেখা দিলে আতঙ্কিত হবেন না। প্রশ্ন হলো– এমন অবস্থায় কী করবেন বা আমাদের আসলে কী করা উচিত? জ্বর হলেই কী হাসপাতালে যেতে হবে। 
বিশেষজ্ঞরা বলছেন, জ্বর হলেই ভয় পাবেন না, আর হাসপাতালে যাওয়ার প্রয়োজন নেই। এতে আপনার মাধ্যমে হাসপাতালের অন্য রোগীরাও আক্রান্ত হতে পারেন।,করোনা সন্দেহ হলে যা করবেন?,সরকারের রোগতত্ত্ব, রোগনিয়ন্ত্রণ ও গবেষণা ইনস্টিটিউট (আইইডিসিআর) বলছে, করোনা সন্দেহ হলে রোগীকে প্রাথমিকভাবে ঘরেই থাকতে হবে। আর এই রোগ নিয়ে মানুষ খুব আতঙ্কে রয়েছে। কারণ এখন পর্যন্ত করোনাভাইরাসে কোনো টিকা বা প্রতিষেধক আবিষ্কৃত হয়নি।,আইইডিসিআরের তথ্যানুযায়ী,  করোনাভাইরাস শরীরে প্রবেশের পর সংক্রমণের লক্ষণ দেখা দিতে ২ থেকে ১৪ দিন সময় লাগে। এই ভাইরাসে আক্রান্ত হলে প্রথম জ্বরের লক্ষণ দেখা দেয়। জ্বরের সঙ্গে শুকনো কাশি ও গলাব্যথা হতে পারে। এ ছাড়া শ্বাসকষ্ট বা নিউমোনিয়া দেখা দিতে পারে। ,আর আক্রান্ত ব্যক্তির ডায়াবেটিস, উচ্চ রক্তচাপ, শ্বাসকষ্ট, হৃদরোগ, কিডনির সমস্যা ও ক্যান্সার থাকলে দেহের বিভিন্ন প্রত্যঙ্গ বিকল হতে পারে।
এই রোগের কোনো প্রতিষেধক না থাকায় প্রতিরোধে সচেতনতা সবচেয়ে কার্যকর উপায়।,করোনা প্রতিরোধে যা করবেন,১. করোনার সংক্রমণ ঠেকাতে ঘন ঘন সাবান ও পানি দিয়ে ভালো করে দুই হাত ধুতে হবে। অপরিষ্কার হাতে চোখ, নাক ও মুখ স্পর্শ করবেন না। ,২. আক্রান্ত ব্যক্তির সংস্পর্শ ও হাঁচি-কাশির শিষ্টাচার মেনে চলতে হবে। ,৩. অসুস্থ পশুপাখির সংস্পর্শ এড়িয়ে চলতে হবে। আর মাছ-মাংস ভালোভাবে রান্না করে খেতে হবে।,৪. জরুরি প্রয়োজন ছাড়া ঘর থেকে বের হওয়া যাবে না ও জনসমাগম এড়িয়ে চলতে হবে। ,৫. বিদেশ থেকে কেউ এলে তাকে বাধ্যতামূলকভাবে ১৪ দিন কোয়ারেন্টিনে থাকতে হবে।,৬. জ্বর বা সর্দি-কাশি হলে ফোনে চিকিৎসকের সঙ্গে যোগাযোগ করে প্রাথমিক চিকিৎসা নিতে হবে। অবস্থার উন্নতি না হলে বা করোনার লক্ষণ দেখা দিলে সন্দেহভাজন ব্যক্তিকে নাক-মুখ ঢেকে (মাস্ক ব্যবহার) বাড়িতে অপেক্ষা করতে হবে। অবস্থা বেশি খারাপ হলে নিকটস্থ হাসপাতালে যোগাযোগ করতে হবে।,৭. প্রয়োজনে আইইডিসিআরের করোনা কন্ট্রোলরুম (০১৭০০৭০৫৭৩৭) অথবা হটলাইন নম্বরে (০১৯৩৭১১০০১১, ০১৯৩৭০০০০১১, ০১৯২৭৭১১৭৮৪, ০১৯২৭৭১১৭৮৫, ০১৯৪৪৩৩৩২২২, ০১৫৫০০৬৪৯০১-০৫) যোগাযোগ করা যাবে। ,এ ছাড়া করোনাসংক্রান্ত তথ্য জানতে বা সহযোগিতা পেতে স্বাস্থ্য বাতায়ন ১৬২৬৩ এবং ৩৩৩ নম্বরে ফোন করা যাবে।, ,"
গরমেও ছড়াতে পারে করোনাভাইরাস?,"সারা বিশ্বে করোনাভাইরাস এখন আতঙ্কের নাম। চীনের হুবে প্রদেশের উহান শহর থেকে ছড়িয়ে পড়া এই ভাইরাস বিশ্বব্যাপী মহামারী রূপ নিয়েছে। প্রতিদিনই করোনাভাইরাসে হাজারও মানুষের মৃত্যু হচ্ছে।  ,উহান শহর থেকে যখন করোনাভাইরাসের উৎপত্তি হয়, তখন সেখানে শীতের আবহাওয়া বিরাজ করছিল। এর পর বিশ্বের ১৯৯  দেশে ছড়িয়ে পড়ে এই ভাইরাস।  ,তবে অনেকেই ধারণা করছেন, ইউরোপ ও আমেরিকায় শীত থাকায় এবং করোনা মূলত ঠাণ্ডা-কাশি ও জ্বরের মতো রোগ হওয়ায় তা দ্রুত ছড়িয়ে পড়েছে। তাই গরমে করোনা খুব একটা প্রভাব বিস্তার করতে পারবে না। গরম পড়লেই হয়তো এই ভাইরাস মরে যাবে। ,বিশ্ব স্বাস্থ্য সংস্থা-হু বলছে, করোনাভাইরাস নিয়ে সাধারণ মানুষের মধ্যে এ রকম অনেক ভুল ধারণা তৈরি হয়েছে। ,আর এই ভুল ধারণার কারণে করোনাভাইরাস নিয়ে জনমনে আতঙ্ক বাড়ছে। আর সেই সঙ্গে ছড়িয়ে পড়েছে পরিত্রাণের বিভিন্ন ফর্মুলা।
সামাজিক যোগাযোগের জনপ্রিয় মাধ্যম ফেসবুকে চোখ রাখলেই প্রতিদিন এমন হাজারও পরামর্শ তত্ত্ব চোখে পড়বে। যেগুলোর আসলে কোনো বৈজ্ঞানিক ভিত্তি নেই।
তাই বিশ্ব স্বাস্থ্য সংস্থা এমন কিছু ভ্রান্ত ধারণা সম্পর্কে মানুষকে সতর্ক করেছেন। ,কিছু গবেষণাতে দেখা গেছে, গরম আবহাওয়াতে নতুন এই করোনাভাইরাসের স্থায়িত্ব অপেক্ষাকৃত কম। তবে হু বলছে, করোনা নতুন ভাইরাস হওয়ায় নিশ্চিতভাবে বলা সম্ভব হচ্ছে না গরম- স্যাঁতসেঁতে আবহাওয়ায় এই ভাইরাস বাঁচে না।,এখন পর্যন্ত যেসব প্রমাণ বিজ্ঞানীদের হাতে রয়েছে, তা থেকে জানা গেছে, যে কোনো আবহাওয়াতেই করোনাভাইরাস (কোভিড-১৯)  বিস্তারের ক্ষমতা রাখে।
তাই আবহাওয়া গরম থাকলেও সর্বোচ্চ সাবধানতা অবলম্বনের পরামর্শ দিয়েছে বিশ্ব স্বাস্থ্য সংস্থা। এ ছাড়া মানুষের সংস্পর্শ এড়িয়ে চলতে হবে। আর বারবার হাত ধুতে হবে এবং চোখ, মুখ ও কান স্পর্শ করা যাবে না। ,তথ্যসূত্র: বিবিসি বাংলা,"
মশার কামড়ে কি করোনা ছড়ায়?,"করোনাভাইরাস (কোভিড ১৯) নিয়ে মানুষের আতঙ্কের শেষ নেই। এর মধ্যে বেড়েছে মশার উপদ্রব। গত বছর ডেঙ্গুতে দেশে অনেক মানুষ প্রাণ হারায়। আর এই মশা নিয়ে এখন সাধারণ মানুষের মনে এক ভ্রান্ত ধারণার জন্ম নিয়েছে।,অনেকের মনে প্রশ্ন– মশার কামড়ে কি করোনা ছড়ায়?  ,তবে এমন কোনো প্রমাণ বিজ্ঞানীদের হাতে নেই যে, মশার কামড়ের মাধ্যমে করোনাভাইরাস একজনের দেহ থেকে অন্যের দেহে যেতে পারে। 
নতুন এই করোনাভাইরাস শ্বাসযন্ত্রকে আক্রমণ করে। আক্রান্ত মানুষের হাঁচি-কাশি, সংস্পর্শ ও থুতুর মাধ্যমেই তা অন্যের শরীরে প্রবেশ করে। তাই কারও এসব উপসর্গ দেখা দিলে দূরে থাকুন।  ,তথ্যসূত্র: বিবিসি বাংলা,"
বিশ্ববিদ্যালয় মঞ্জুরি কমিশনে নিয়োগ,"বাংলাদেশ বিশ্ববিদ্যালয় মঞ্জুরি কমিশনের বিভিন্ন পদে কর্মকর্তা-কর্মচারী নিয়োগ দেয়া হবে।,আবেদনের শেষ তারিখ: ২১ এপ্রিল ২০২০।
পদের নাম ও পদসংখ্যা: পরিচালক (অর্থ ও হিসাব) ১টি।
বেতনস্কেল: ৬৬,০০০-৭৬,৪৯০ টাকা।
পদের নাম ও পদসংখ্যা: পরিচালক (জেনারেল সার্ভিসেস অ্যান্ড এস্টেট) ১টি।
বেতনস্কেল: ৬৬,০০০-৭৬,৪৯০ টাকা।
পদের নাম ও পদসংখ্যা: অতিরিক্ত পরিচালক/এডিশনাল চিফ রিসার্চ অফিসার ১টি।
বেতনস্কেল: ৫৬,৫০০-৭৪,৪০০ টাকা।
পদের নাম ও পদসংখ্যা: উপপরিচালক (অর্থ ও হিসাব) ৩টি।
বেতনস্কেল: ৪৩,০০০-৬৯,৮৫০ টাকা।
পদের নাম ও পদসংখ্যা: উপপরিচালক (পরিকল্পনা ও উন্নয়ন) ১টি।
বেতনস্কেল: ৪৩,০০০-৬৯,৮৫০ টাকা।
পদের নাম ও পদসংখ্যা: উপপরিচালক (বেসরকারি বিশ্ববিদ্যালয়) ১টি।
বেতনস্কেল: ৪৩,০০০-৬৯,৮৫০ টাকা।
পদের নাম ও পদসংখ্যা: উপপরিচালক (জেনারেল সার্ভিসেস অ্যান্ড এস্টেট) ১টি।
বেতনস্কেল: ৪৩,০০০-৬৯,৮৫০ টাকা।
পদের নাম ও পদসংখ্যা: উপপরিচালক (জনসংযোগ ও তথ্য অধিকার) ১টি।
বেতনস্কেল: ৪৩,০০০-৬৯,৮৫০ টাকা।
পদের নাম ও পদসংখ্যা: উপ-পরিচালক (ইন্টারন্যাশনাল কো-অপারেশন অ্যান্ড কোলাবরেশন) ১টি।
বেতনস্কেল: ৪৩,০০০- ৬৯,৮৫০ টাকা।
পদের নাম ও পদসংখ্যা: সিনিয়র সহকারী সচিব (প্রশাসন) ১টি।
বেতনস্কেল: ৩৫,৫০০-৬৭,০১০ টাকা।
পদের নাম ও পদসংখ্যা: সিনিয়র সহকারী পরিচালক (বেসরকারি বিশ্ববিদ্যালয়) ১টি।
বেতনস্কেল: ৩৫,৫০০- ৬৭,০১০ টাকা।
পদের নাম ও পদসংখ্যা: সহকারী পরিচালক (লিগ্যাল) ১টি।
বেতনস্কেল: ২২,০০০-৫৩,০৬০ টাকা।
পদের নাম ও পদসংখ্যা: সহকারী পরিচালক (অর্থ ও হিসাব) ৩টি।
বেতনস্কেল: ২২,০০০-৫৩,০৬০ টাকা।
পদের নাম ও পদসংখ্যা: সহকারী পরিচালক (পরিকল্পনা ও উন্নয়ন), ৩টি।
বেতনস্কেল: ২২,০০০-৫৩,০৬০ টাকা।
পদের নাম ও পদসংখ্যা: সহকারী পরিচালক (পাবলিক বিশ্ববিদ্যালয় ম্যানেজমেন্ট) ১টি।
বেতনস্কেল: ২২,০০০-৫৩,০৬০ টাকা।
পদের নাম ও পদসংখ্যা: সহকারী পরিচালক (বেসরকারি বিশ্ববিদ্যালয়)  ১টি।
বেতনস্কেল: ২২,০০০-৫৩,০৬০ টাকা।
পদের নাম ও পদসংখ্যা: পাবলিকেশন অফিসার ১টি।
বেতনস্কেল: ২২,০০০-৫৩,০৬০ টাকা।
পদের নাম ও পদসংখ্যা: ডকুমেন্টেশন/লাইব্রেরি অফিসার ১টি।
বেতনস্কেল: ২২,০০০-৫৩,০৬০ টাকা।
পদের নাম ও পদসংখ্যা: স্টোর অফিসার (পাবলিকেশন) ১টি।
বেতনস্কেল: ২২,০০০-৫৩,০৬০ টাকা।
পদের নাম ও পদসংখ্যা: রিসার্চ অফিসার ১টি।
বেতনস্কেল: ২২,০০০-৫৩,০৬০ টাকা।
পদের নাম ও পদসংখ্যা: সহকারী পরিচালক/ সহকারী প্রোগ্রাম অফিসার (ইউডিএল) ১টি।
বেতনস্কেল: ২২,০০০-৫৩,০৬০ টাকা।
পদের নাম ও পদসংখ্যা: টেকনিক্যাল অফিসার (নেটওয়ার্ক অ্যান্ড আইসিটি) ১টি।
বেতনস্কেল: ২২,০০০-৫৩,০৬০ টাকা।
পদের নাম ও পদসংখ্যা: কার্যসহকারী ১টি।
বেতনস্কেল: ৯,৩০০-২২,৪৯০ টাকা।
পদের নাম ও পদসংখ্যা: গাড়িচালক ৭টি।
বেতনস্কেল: ৯,৩০০-২২,৪৯০ টাকা।
পদের নাম ও পদসংখ্যা: ইলেকট্রিশিয়ান ১টি।
বেতনস্কেল: ৯,০০০-২১,৮০০ টাকা।,আবেদনের শেষ তারিখ: ২১ এপ্রিল ২০২০।,"
করোনা: বাজার করার সময় যেসব বিষয় খেয়াল রাখা জরুরি,"মহামারী করোনাভাইরাস থেকে বাঁচতে সবচেয়ে ভালো উপায় হচ্ছে নিজে ও পরিবারের সদস্যদের ঘরে বন্দি রাখা। তবে জরুরি প্রয়োজনে নিত্যপণ্য, ওষুধ ও কাঁচাবাজারের জন্য অনেককেই ঘর থেকে বের হতে হচ্ছে। ,সে ক্ষেত্রে বাইরের জীবাণু থেকে রক্ষা পেতে কিছু বিষয় অবশ্যই খেয়াল রাখতে হবে। ,করোনার কারণে কাঁচাবাজার থেকে সুপারশপ সবখানেই কিছু না কিছু ব্যবস্থা নেয়া হয়েছে। তবে বাইরে যেভাবে সুরক্ষা নেয়া হোক না কেন নিজে সতর্ক থাকতে হবে। 
কারণ ভয় শুধু করোনাভাইরাস নিয়ে নয়। এসব স্থানে অনেক ভাইরাস, ব্যাক্টেরিয়া ছড়িয়ে থাকে, যা পুরোপুরি ধ্বংস করা সম্ভব হয় না।,স্বাস্থ্যবিষয়ক একটি ওয়েবসাইটে প্রকাশিত প্রতিবেদনে এ বিষয়ে গুরুত্বপূর্ণ অনেক তথ্য জানানো হয়েছে। ,আসুন জেনে নিই বাজার করার সময় যেসব বিষয় খেয়াল রাখা জরুরি-,১. সুপারশপে বাজার করার সময় অবশ্যই আপনাকে ঝুড়ি হাতে নিতে হবে। আর ঝুড়ি কিংবা কার্টের হাতলগুলো প্রতিদিন অসংখ্য মানুষ স্পর্শ করেন। তাই এই হাতল থেকে জীবাণু সংক্রমিত হতে পারে।,বিশেষজ্ঞদের মতে, সুপারশপগুলোর প্রায় অর্ধেক ঝুড়িতে থাকে এনটেরোব্যাক্টেরিয়া, যার কারণে অন্ত্রের বিভিন্ন রোগ হয়ে থাকে। তাই জীবাণুমুক্ত থাকতে ঝুঁড়ির হাতলগুলো জীবাণুনাশক ‘ওয়াইপস’ দিয়ে মুছে নিতে হবে।,২. সুপারশপ ও মুদি দোকানের ফ্রিজের হাতলগুলোও প্রতিদিন বহু মানুষ স্পর্শ করেন। তাই জীবাণুমুক্ত থাকতে ফ্রিজের হাতলগুলো ধরার আগে জীবাণুনাশক ‘ওয়াইপস’ দিয়ে মুছে নিতে হবে।
বাজারে যাওয়ার সময় সঙ্গে ‘হ্যান্ড স্যানিটাইজার’ নিয়ে যান। আর ফ্রিজের হাতল স্পর্শ করার পরই তা দিয়ে হাত পরিষ্কার করুন।,৩. হিমায়িত খাবার কেনার আগে কিছু বিষয় অবশ্যই খেয়াল রাখতে হবে। খেয়াল করে দেখুন হিমায়িত খাবারের প্যাকেটে কোনো ফুটো আছে কিনা বা পানি পড়ছে কিনা।  
এসব প্যাকেট ছিঁড়ে গেলে রোগ-জীবাণু খুব সহজে প্যাকেটের ভেতরে প্রবেশ করে, যা খেলে অসুস্থ হয়ে পড়ার সম্ভাবনা রয়েছে। ,৪. বাসা থেকে ব্যাগ নিয়ে বাজার করতে যান অনেকে। তবে বর্তমান পরিস্থিতিতে কাঁচাবাজারের ক্ষেত্রে তা নিরাপদ নয়। কারণ বাজারের বিভিন্ন জায়গায় ছড়িয়ে-ছিটিয়ে থাকে জীবাণু। এসব জীবাণু ভরা জায়গা থেকে সদাই নিয়ে ঘুরে আসা ব্যাগ ঘরে জীবাণু ছড়াতে পারে। ,তাই প্রতিবার ব্যবহারের পর তা ভালোভাবে জীবাণুনাশক দিয়ে পরিষ্কার করতে হবে। না হলে এ ব্যাগই হয়ে ওঠে রোগ-জীবাণুর কারখানা। আর এক ব্যাগ একাধিকবার ব্যবহার না করাই ভালো। ,"
করোনা থেকে নিরাপদ থাকতে করণীয়,"সারাবিশ্বে করোনাভাইরাসে মৃত্যুর সংখ্যা ৩০ হাজার ছাড়িয়েছে। বাংলাদেশে এই ভাইরাসে এখন পর্যন্ত ৫ জনের মৃত্যু হয়েছে।  এই ভাইরাসের কোনো প্রতিষেধক বা টিকা এখনও আবিষ্কৃত হয়নি। তাই নিরাপদে থাকতে হলে প্রতিরোধই হলো একমাত্র ব্যবস্থা। ,করোনা থেকে নিজে ও পরিবারকে নিরাপদ রাখতে আমাদের কিছু পন্থা মানতে হবে।
করোনাভাইরাস থেকে নিজেকে ও পরিবারের অন্য সদস্যদের নিরাপদ রাখতে গুরুত্বপূর্ণ কিছু বিষয় জানিয়েছে বিশ্ব স্বাস্থ্য সংস্থা।,আসুন জেনে নিই বিশ্ব স্বাস্থ্য সংস্থার দেয়া নির্দেশাবলি–,হাত ধোয়া,বাইরে থেকে ঘরে ফেরার পর কমপক্ষে ২০ সেকেন্ড সাবান দিয়ে  ভালোভাবে হাত ধুয়ে নিতে হবে। আর সাবান ছাড়াও বিকল্প হিসেবে ৬০ শতাংশ অ্যালকোহল আছে এমন ‘হ্যান্ড স্যানিটাইজার’ ব্যবহার করতে পারেন। হাত শুকিয়ে যাওয়া পর্যন্ত হাতে মাখাতে হবে। এ ছাড়া খাওয়ার আগে ও পরে হাঁচি-কাশি দিলে, শৌচাগার ব্যবহারের পরও হাত পরিষ্কার করতে হবে। ,দূরত্ব বজায় রাখা,কেউ হাঁচি-কাশি দিলে তার থেকে এক মিটার দূরত্ব বজায় রাখতে হবে। কারণ এ ভাইরাস ‘ড্রপলেট’ হাঁচি-কাশির তরলের ফোঁটার মাধ্যমে ছড়ায়। ফলে আক্রান্ত ব্যক্তির হাঁচি-কাশির সঙ্গে বেরিয়ে আসা লালা বা ‘ড্রপলেট’ আপনার শ্বাস-প্রশ্বাসের মাধ্যমে সহজেই সংক্রমিত হতে পারে।,হাঁচি-কাশির সময় মুখ ঢাকতে হবে,হাঁচি-কাশির সময় অবশ্যই মুখ ঢাকতে হবে। করোনা ছাড়াও বিভিন্ন কারণে  দিনে কয়েকবার হাঁচি-কাশির সমস্যা হতে পারে। তাই মুখ ঢাকার অভ্যাস করতে হবে। আর হাতের কাছে মুখ ঢাকার টিস্যু বা রুমাল না থাকলে কনুইয়ের ভাঁজ কাজে লাগাতে হবে। টিস্যু ব্যবহারের পর ময়লার ঝুড়িতে ফেলতে হবে।,মাস্ক পরতে হবে ,সাধারণ সর্দিকাশি হলেও মুখে মাস্ক পরতে হবে। আর হাঁচি-কাশি দিতে হবে মাস্ক পরেই। যারা সুস্থ আছেন তারা ঘরে না পরলেও বাইরে বের হওয়ার সময় মাস্ক পরতে হবে। কোনো রোগীর সেবা করার ক্ষেত্রে মাস্ক পরতেই হবে। সঠিকভাবে মাস্ক পরার পদ্ধতিও জেনে নিতে হবে।,কোয়ারেন্টিন সবচেয়ে নিরাপদ,মহামারীর এই সময় নিজেকে ঘরে বন্দি রাখা হচ্ছে সবচেয়ে নিরাপদ উপায়। প্রয়োজনীয় পণ্য, ওষুধ, কাঁচাবাজার, জরুরি প্রয়োজন ছাড়া ঘর থেকে বের হবেন না। এ ছাড়া পোষা প্রাণীদের সংস্পর্শও এড়াতে হবে। কারণ এসব প্রাণীও ভাইরাস বহন করতে পারে।,নিত্যব্যবহার্য অনুষঙ্গ পরিষ্কার,মোবাইল, মানিব্যাগ, দরজার হাতল, সুইচ, পানির কলসহ নিত্যব্যবহার্য অনুষঙ্গ পরিষ্কার রাখতে হবে। নিত্যব্যবহার্য এসব অনুষঙ্গ জীবাণুনাশক দিয়ে পরিষ্কার করতে হবে। এ বিষয়ে বিশেষজ্ঞের পরামর্শ নিতে হবে।,ঝুঁকিপূর্ণ এলাকা এড়িয়ে চলুন,করোনাভাইরাসে ঝুঁকিপূর্ণ এলাকাগুলো এড়িয়ে চলতে হবে। সংবাদমাধ্যমগুলো থেকে ঝুঁকিপূর্ণ এলাকা সম্পর্কে তথ্য পেতে পারেন। এ ছাড়া বৃদ্ধ, ডায়াবেটিস, হাঁপানি, হৃদরোগে আক্রান্ত ব্যক্তিদের সাবধানে রাখতে হবে।,ভ্রমণে যাবেন না,এ সময় কোনোভাবে ভ্রমণ করা যাবে না। কারণ আপনার মাধ্যমেও ভাইরাস কোনো নিরাপদ এলাকায় ছড়িয়ে যেতে পারে। তাই যে যেখানে আছেন, সেখানেই অবস্থান করুন।  ,চিকিৎসা,করোনাভাইরাসের কোনো লক্ষণ দেখা দিলে দ্রুত চিকিৎসকের পরামর্শ নিতে হবে। ,"
"তালু নয়, হাঁচি-কাশির সময় মুখ ঢাকুন বাহু দিয়ে: হু","মহামারী করোনাভাইরাসের সংক্রমণের হাত থেকে বাঁচতে হাঁচি-কাশির সময় তালু নয়, বাহু দিয়েই নাক ও মুখ ঢাকা উচিত। ,বিশ্ব স্বাস্থ্য সংস্থা-হু এমন পরামর্শ দিয়েছে। ,সংস্থাটি জানিয়েছে, করোনার সংক্রমণ এড়ানোর জন্য তালু নয়, বাহু দিয়েই নাক ও মুখ ঢাকা সহজ আর বাস্তবসম্মত উপায়। ,কিন্তু কেন হাতের তালুর পরিবর্তে বাহু দিয়ে নাক-মুখ ঢাকতে বলা হচ্ছে?,সাধারণত হাঁচি-কাশির সময় আমরা হাতের তালুকেই ব্যবহার করি। ফলে হাঁচির সময় মুখ থেকে বেরিয়ে আসে বিন্দু আকারে জলজাতীয় কফ। ওতেই থাকে লাখ কোটি জীবাণু। ,আর সেই ড্রপলেটসে যদি কোভিড ১৯-এর ভাইরাস থাকে, তা হলে তা সহজেই বাতাসে মিশতে পারে। ,তাই তালুর পরিবর্তে যদি বাহুর ব্যবহার হয়, তবে সেই ভয়টা থাকে না। বাহু দিয়ে নাক, মুখ ঢাকলে কোভিড ১৯-এর মতো ভাইরাস বাতাসে মেশার তেমন সুযোগ পায় না। ,প্রসঙ্গত মহামারী করোনাভাইরাসের তাণ্ডবে টালমাটাল বিশ্ব। দিন যত গড়াচ্ছে পাল্লা দিয়ে বাড়ছে মৃত্যুর মিছিল। পৃথিবীর সব দিকে শুধু লাশ আর লাশ। শুক্রবার সকাল পর্যন্ত বিশ্বজুড়ে মৃত্যুর সংখ্যা বেড়ে দাঁড়িয়েছে ২৪ হাজার ৯০ জনে।,"
করোনাভাইরাস: শ্রমজীবী মানুষের মাঝে রোটারির হ্যান্ড স্যানিটাইজার বিতরণ,"রাজধানীর শ্রমজীবী মানুষের মধ্যে বিনামূল্যে হ্যান্ড স্যানিটাইজার বিতরণ শুরু করেছে রোটারি ইন্টারন্যাশনাল। এই কার্যক্রমের উদ্বোধন করেন রোটারি গভর্নর এম খায়রুল আলম।  ,তিনি বলেন, শ্রমজীবী মানুষদের কর্মসংস্থানের জন্য প্রতিদিন ঘরের বাইরে থাকতে হচ্ছে। প্রতিদিন কাজে না বের হলে তাদের পক্ষে পরিবারের খাবার যোগান দেয়া অসম্ভব। কিন্তু ঢাকা শহরে পর্যাপ্ত হাত ধোয়ার জন্য পাবলিক প্লেস না থাকায় এই শ্রমজীবী মানুষেরা করোনাভাইরাসে আক্রান্ত হওয়ার চরম ঝুঁকির মুখে আছেন।  সে ক্ষেত্রে হ্যান্ড স্যানিটাইজার দিয়ে বারবার হাত পরিষ্কার করা ছাড়া তাদের উপায় নেই। ,রোটারি গভর্নর বলেন, আর্থিক কারণে ও সচেনতার অভাবে শ্রমজীবী মানুষদের পক্ষে সেগুলো ব্যবহারের সুযোগ সীমিত।  রোটারির পক্ষ থেকে প্রাথমিকভাবে ৩০ হাজার হ্যান্ড স্যানিটাইজার বিতরণ ও সচেতনামূলক ক্যাম্পেইন পরিচালনা করা হচ্ছে।  ,তিনি বলেন, সাভারের গণবিশ্ববিদ্যালয়ের সহযোগিতায় রোটারির প্রত্যক্ষ তত্ত্বাবধানে বিনামূল্যে বিতরণের জন্য এই হ্যান্ড স্যানিটাইজার রাব প্রস্তুত করা হচ্ছে। পঞ্চাশটি রোটারি ক্লাবের সমন্বয়ে উৎপাদিত এই হ্যান্ডরাব স্যানিটাইজার বিতরণের দায়িত্বে আছে রোটারির তরুণদের অঙ্গসংগঠন রোটার্যা ক্ট ক্লাব।,এম খায়রুল আলম আরও বলেন, হ্যান্ড স্যানিটাইজার রাব বিতরণকালে স্বেচ্ছাসেবীদের সম্পূর্ণ স্বাস্থ্যবিধি মেনে চলতে এবং ভিড় এড়িয়ে 'ওয়ান টু ওয়ান' বিতরণের জন্য অনলাইনে প্রশিক্ষণ দেয়া হয়েছে। আগামীতে শ্রমজীবী মানুষদের মধ্যে খাদ্যপণ্য বিতরণেরও আরেকটি কর্মসূচি পরিকল্পনা করা হচ্ছে বলে জানান গভর্নর।,"
পোষা কুকুর-বিড়ালে কি ছড়াতে পারে করোনাভাইরাস?,"করোনাভাইরাস পরিস্থিতিতে বিশ্ব স্বাস্থ্য সংস্থা (ডব্লিউএইচও) ‘মহামারীর চেয়েও ভয়ঙ্কর’ বলে ব্যাখ্যা করেছে। এ পর্যন্ত প্রাণঘাতী এ ভাইরাসে ১৪ হাজারের বেশি মানুষের মৃত্যু হয়েছে। আক্রান্তের সংখ্যা ৩ লাখ ছাড়িয়েছে আরও আগেই।,করোনাভাইরাস আতঙ্কের পাশাপাশি ছড়িয়ে পড়ছে গুজবও। আমরা অনেকেই বাসাবাড়িতে গৃহপালিত প্রাণীর ঠাঁই দিই। করোনাভাইরাস কি গৃহপালিত পশুপ্রাণীদের মাধ্যমেও সংক্রমিত হতে পারে– এমন প্রশ্নও জাগছে মানুষের মনে। ,আসুন জেনে নেয়া যাক এ বিষয়ে কী বলছেন বিশেষজ্ঞরা–,করোনা আতঙ্কের এই পরিবেশে যাতে কুকুর ও বিড়ালের মতো অবলা, গৃহপালিত পশুরা কোনোভাবেই ক্ষতিগ্রস্ত না হয়, সে জন্য সাধারণ মানুষের সচেতনতা বাড়াতে উদ্যোগী হয়েছে ইন্ডিয়া-অ্যানিমাল রাইটস অর্গানাইজেশন। সম্প্রতি বিবৃতি দিযে ভারতের এই সংস্থা জানিয়েছে–  কুকুর ও বিড়ালের মতো পশুপ্রাণীদের করোনাভাইরাসে আক্রান্ত হওয়া বা এদের মাধ্যমে সংক্রমণ ছড়িয়ে পড়ার কোনো সম্ভাবনা নেই।,এ বিষয়ে ‘পেটা ইন্ডিয়া’র সিইও বিশিষ্ট পশুচিকিৎসক মণিলাল ভালিয়েত জানান, মানুষের এবং পোষা প্রাণীদের শরীরের ‘সেল রিসেপ্টর’ একেবারে আলাদা। তাই মানব শরীরের কোনো ভাইরাসঘটিত সংক্রমণ ঘরের পোষা অথবা রাস্তার কুকুর ও বিড়ালের শরীরে বাসা বাধতে পারে না। ,হংকংয়ের অ্যাগ্রিকালচার, ফিশারিজ অ্যান্ড কনজারভেশনের পক্ষ থেকে স্পষ্ট করে জানানো হয়েছে– কুকুর ও বিড়াল কোনোভাবেই কোভিড-১৯ এর প্রাকৃতিক বাহক (ন্যাচারাল হোস্ট) হয় না। তারা মানুষের মধ্যে এই ভাইরাস ছড়িয়ে দিতে পারে না। 
আমেরিকান ভেটেরিনারি মেডিকেল অ্যাসোসিয়েশন বা ওয়ার্ল্ড অর্গানাইজেশন ফর অ্যানিমাল হেলথের মতও একই। তারাও মনে করে, পোষা প্রাণীর মাধ্যমে করোনাভাইরাস ছড়ায় না। 
সূত্র : জিনিউজ।,"
মানসিক চাপ কমানোর উপায়,"করোনাভাইরাস আতঙ্কে গোটা বিশ্ব। বিশ্বময় ছড়িয়ে পড়েছে এই প্রাণঘাতী মহামারী। এর কোনো কার্যকর ওষুধ আজও তৈরি হওয়ার সুখবর দিতে পারেনি বিশ্ব স্বাস্থ্য সংস্থা। করোনার থাবায় রোজ বাড়ছে লাশের সারি। এমতাবস্থায় মনের ভেতর তৈরি হওয়া চাপ যেন কমছেই না।  ,করোনার ভয়ে অনেকই এখন ঘর থেকে বের হচ্ছেন না। কেউ স্বেচ্ছায় কোয়ারেন্টিনে রয়েছেন। এমতাবস্থায় আতঙ্ক-উদ্বেগ ও উৎকণ্ঠা যেন পিছু ছাড়ছে না। মানসিক চাপ তাড়ানোর উপায় কী?,জাতীয় মানসিক স্বাস্থ্য ইনস্টিটিউটের সহযোগী অধ্যাপক মেখলা সরকার বলছেন, মানসিক চাপের বিষয়টি ব্যক্তিভেদে আলাদা। যখন কোনো সংকটের মধ্যে আমরা পড়ি, তখন ব্যক্তিগতভাবে আমরা ভিন্ন প্রতিক্রিয়া দেখাই। করোনা নিয়ে ভয় পাওয়া খুবই স্বাভাবিক। তবে সব সময়ের জন্য ভয় যে খারাপ এমন নয়। ভয় অনেক সময় আমাদের সচেতন হতে সাহায্য করে। ,তবে উদ্বিগ্নতা স্বাভাবিকের চেয়ে বেশি হলে মানুষ আতঙ্কগ্রস্ত হয়ে পড়ে। তখন তাদের মধ্যে নানা ধরনের শারীরিক ও মানসিক প্রতিক্রিয়া তৈরি করে। ,কীভাবে বুঝবেন মানসিক সমস্যা হচ্ছে?,অধ্যাপক মেখলা সরকার বলেন, অতিরিক্ত মানসিক চাপে ভুগলে মেজাজ খিটখিটে থাকে। যখন-তখন রেগে উঠছেন। অল্প কিছুতেই তারা অনেক বেশি উত্তেজনা প্রকাশ করছেন।
তবে কিছু মানুষের মধ্যে শারীরিক প্রতিক্রিয়া হতে পারে। ফলে বুক ধড়ফড় করা, মাথাব্যথা ও শ্বাসে সমস্যা হতে পারে। এ ছাড়া ঘুমের সমস্যাও হতে পারে।,যেভাবে কাটিয়ে উঠবেন,মানসিক চাপ কাটিয়ে ওঠার জন্য বেশ কিছু পরামর্শ দিয়েছেন মনোরোগবিদ অধ্যাপক মেখলা সরকার।,তিনি বলেন, সারাবিশ্ব এখন একটি সংকটের মধ্যে রয়েছে। তাই ভাবতে হবে– আপনি একা নন প্রতিটি মানুষ সমস্যার মধ্যে রয়েছে। 
আপনাকে ভাবতে হবে– সময়টা খারাপ যাচ্ছে। তবে এ অবস্থা কোনোভাবেই স্থায়ী হতে পারে না। এ সমস্যা অবশ্যই কেটে যাবে। ,করোনাভাইরাসের সংক্রমণ থেকে বাঁচতে সামাজিক দূরত্ব বজায় রাখার পরামর্শ দিয়েছেন বিশেষজ্ঞরা। এতে করে বিচ্ছিন্ন হয়ে পড়ায় অনেকে চাপ অনুভব করছেন। 
এ বিষয়ে মেখলা সরকার বলেন, শারীরিকভাবে অবশ্যই দূরত্ব বজায় রাখতে হবে। তবে মানসিকভাবে দূরত্ব বজায় রাখার প্রয়োজন নেই। পরস্পরের খোঁজখবর নিতে হবে। সবার সঙ্গে ভালো সম্পর্ক বজায় রাখতে হবে। ,সংকটের সময় অনেক রকম গুজব ছড়িয়ে পড়তে পারে। তাই এসব বিষয়ে সাবধান হতে হবে। ,বিশেষ করে সামাজিকমাধ্যমগুলোতে নানা ধরনের তথ্য ঘুরে বেড়ায়।  এ ক্ষেত্রে সবার সব ধরনের তথ্য বিশ্বাস করা উচিত হবে না। যাচাই করে সঠিক সংবাদ বিশ্বাস করতে হবে। 
বই পড়া মানসিক চাপ কমাতে পারে। তাই একা বসে না থেকে বই পড়তে পারেন।  ,কোয়ারেন্টিনে থাকলে সময়টি কাজে লাগানো উচিত। এ সময় ভালো কয়েকটা বই পড়তে পারেন। পছন্দের সিনেমা দেখতে পারেন,  বাসায় বাগান থাকলে বাগানের পরিচর্যাও করতে পারেন। ঘরের সাজসজ্জা করা যেতে পারে। ,প্রতিদিন কিছুক্ষণ মেডিটেশন করুন, দেখবেন চাপ কমে গেছে। এ ছাড়া যারা ধর্মীয় আচার ও প্রার্থনা করতে অভ্যস্ত তারা সেগুলো বাড়িয়ে দিন দেখবেন মানসিক চাপ কমে ফুরফুরে লাগছে। ,তথ্যসূত্র: বিবিসি বাংলা,"
করোনার প্রতিষেধক আসতে আর কত দেরি?,"চীনের হুবেইপ্রদেশের উহান শহর থেকে সারাবিশ্বে ছড়িয়ে পড়েছে করোনাভাইরাস। এই সংক্রমণে সারাবিশ্বে মৃত্যুর সংখ্যা ১৩ হাজার ছাড়িয়েছে। আক্রান্ত হয়েছেন তিন লাখেরও বেশি মানুষ। দিন দিন বাড়ছে মৃত্যুর মিছিল। ,এই ভাইরাস প্রতিরোধে কোনো ওষুধ বা প্রতিষেধক এখনও উদ্ভাবন হয়নি। তবে প্রতিষেধক আবিষ্কারের জন্য দুরন্ত গতিতে গবেষণা চলছে। করোনার প্রতিষেধক তৈরির কাজ চলছে অন্তত ২০টির বেশি দেশে। ,অনেক বিজ্ঞানী প্রাণী দেহে এই ওষুধের প্রয়োগ করছেন। এ বছরের শেষভাগের মধ্যে ফল পাওয়ার আশা করছেন বিজ্ঞানীরা। তবে চলতি বছরের মধ্যে প্রতিষেধক আবিষ্কার করা হলেও বৃহৎ পরিসরে উৎপাদন করার চ্যালেঞ্জ থেকেই যায়।,এই প্রতিষেধক কী সব বয়সের মানুষকে সুরক্ষা দেবে?,এই প্রতিষেধক বয়স্কদের ওপর প্রয়োগে খুব বেশি সফলতা আসবে না। কারণ সাধারণত বয়স্ক মানুষের রোগ প্রতিরোধ ব্যবস্থা কম থাকায় প্রতিষেধকে বেশি কার্যকর হয় না।,এই প্রতিষেধকের পার্শ্বপ্রতিক্রিয়া কী?,সব ধরনের ওষুধ ও ব্যথানাশকের পার্শ্বপ্রতিক্রিয়া রয়েছে। তবে ক্লিনিক্যাল ট্রায়াল ছাড়া একটি পরীক্ষামূলক প্রতিষেধকের পার্শ্বপ্রতিক্রিয়া সম্পর্কে জানা সম্ভব নয়।,প্রতিষেধক কাদের প্রয়োজন হবে?,প্রতিষেধক তৈরির পর তার জোগান হবে সীমিত । তাই প্রথম দিকে কাদের প্রতিষেধক দেয়া হবে তা নির্ধারণ করা গুরুত্বপূর্ণ হবে।
যেসব স্বাস্থ্যকর্মী করোনা রোগীদের সংস্পর্শে আসবেন, তাদের সবার আগে প্রতিষেধক দেয়া হবে। আর এই ভাইরাস যেহেতু বয়স্ক মানুষের জন্য সবচেয়ে ভয়াবহ, তাই তাদেরও অগ্রাধিকার ভিত্তিতে দেয়া হতে পারে।,তথ্যসূত্র: বিবিসি বাংলা।,"
সর্দি-কাশি হলেই করোনা নয়: বলছেন বিশেষজ্ঞ চিকিৎসকরা,"ঋতু পরিবর্তনের ফলে এ সময় অনেকে সর্দি-কাশি ও জ্বরে আক্রান্ত হচ্ছেন। আর এ সময় আমাদের তাড়া করছে করোনা ভয়। তবে সর্দি-কাশি হলেও করোনা হয়েছে, এমন মনে করা যাবে না বলে জানিয়েছেন বিশেষজ্ঞ চিকিৎসকরা। ,চিকিৎসকরা বলছেন, সর্দি-কাশি হলেই ভয় পাবেন না। সর্দি-কাশি হলেই আপনার করোনা হয়েছে এমন নয়। ঋতু পরিবর্তনের ফলে এ সময় অনেকেই সর্দি-কাশির সমস্যায় ভুগছেন।  
এখন করোনার ভয়ে অনেকে জ্বর, সর্দি-কাশি হলেই ছুটছেন চিকিৎসকের কাছে। আবার অনেকে নিজের ইচ্চামতো ওষুধ সেবন করছেন। আর এতেই বাড়ছে বিপদ। ,তবে কিছু বিষয়ে আপনাকে অবশ্যই সচেতন থাকতে হবে। আসুন জেনে নিই গুরুত্বপূর্ণ কিছু বিষয়।  ,জ্বর কি কাঁপুনি দিয়ে আসে?,যদি এমন হয় যে কাঁপুনি দিয়ে জ্বর আসছে। তবে ম্যালেরিয়ার সম্ভাবনা খুঁজে দেখতে শুরু করবেন চিকিৎসকরা। আবার  জ্বরটা ছেড়ে বা কমে গিয়ে দুদিন দিন পর এলেও তা ফিরলে ডেঙ্গুর লক্ষণ রয়েছে কিনা তা দেখেন চিকিৎসকরা।  ,আর জ্বরের সঙ্গে কি শুকনো কাশি হচ্ছে, নাকি কাশির সঙ্গে ঘন কফও আসছে। শুকনো কাশি হলে করোনা সংক্রমণের সম্ভাবনার কথা ভাববেন ডাক্তাররা। তবে নিশ্চিত হতে পরীক্ষা প্রয়োজন। ,চিকিৎসক অরিন্দম বলছেন, কফ সাদা হলে চিকিৎসক বুঝবেন  রোগী ব্যাকটেরিয়া সংক্রমণের শিকার হয়েছেন। তখন সেই সংক্রমণ থেকে বের করে আনতে তাকে অ্যান্টিবায়োটিক দেয়া হবে। ,তাই জ্বর, সর্দি, কাশি হলেই অযথা আতঙ্কিত হবেন না। করোনাভাইরাস সংক্রমণের পরীক্ষার জন্য ছোটাছুটি করে লাভ নেই। চিকিৎসকের পরামর্শ নিন। ,তথ্যসূত্র: আনন্দবাজার পত্রিকা  ,"
"৭ কারণে পেশির ব্যথা হতে পারে, কী করবেন?","কোনো ব্যথাই শরীরের জন্য ভালো নয়। আর পেশির ব্যথা খুবই মারাত্মক। তাই এ বিষয়ে সাবধানতা অবলম্বন করা উচিত।  ভারী কিছু তুলতে গিয়ে, দীর্ঘক্ষণ একই জায়গায় বসে থাকা এবং রাস্তায় দীর্ঘক্ষণ হাঁটলে পেশিতে ব্যথা হতে পারে।  ,এসব কারণ ছাড়াই অনেক কারণেই হঠাৎ পেশিতে টান ধরতে পারে। অনেক সময় দেখা যায়, আচমকা টান ধরলে ব্যথা শুরু হয়ে যায়। অনেক সময় এই ব্যথা দীর্ঘ সময় ধরে হতে থাকে। ,তবে এখন প্রশ্ন হলো– মাংসপেশিতে ব্যথার কারণ কী? আসুন জেনে নিই কেন মাংসপেশিতে ব্যথা হয়-,১. দীর্ঘক্ষণ হাঁটা, এক জায়গায় বসে কাজ করা, গাড়ি চালানো এবং কম্পিউটারে বসে অনেকক্ষণ কাজ করলে কাঁধ, ঘাড় ও পিঠের মাংসপেশিতে টান ধরতে পারে।,২. শরীরে পানির অভাব হলে মাংসপেশিতে ব্যথা হতে পারে। ,৩. ব্যায়াম, খেলাধুলো বা যে কোনো শারীরিক কসরতের আগে ওয়ার্মআপ না করলে ব্যথা হতে পারে। ,৪. পেশি ক্লান্ত থাকাবস্থায় আকস্মিক নড়াচড়া করলে ব্যথা হতে পারে। ,৫. হঠাৎ ভারী কিছু তুলতে গেলে টান লেগেও ব্যথা হয়।,৬. মানসিক চাপ ও দুশ্চিন্তার কারণেও ব্যথা হতে পারে।,৭. শরীরে সোডিয়াম, পটাশিয়ামের অভাব হলে ব্যথা হতে পারে। ,কী করবেন?,হঠাৎ মাংসপেশিতে ব্যথা হলে ভয়ের কিছু নেই। ,ব্যথার জায়গায় বরফ লাগাতে পারলে সবচেয়ে ভালো হয়। পিঠে, ঘাড়ে ও কোমরে ব্যথা হলে সেখানে ঠাণ্ডা পানির বোতল চেপে ধরে রাখলেও ফল পাওয়া যাবে।
ফিটনেস বিশেষজ্ঞ চিন্ময় রায় এই ব্যথা দূর করার জন্য চারটি ব্যায়ামের কথা বলেছেন। ব্যায়ামগুলো করলে সাময়িক আরাম পাওয়া যাবে।,ফিগার ফোর হিপ স্ট্রেচ ,অনেকক্ষণ চেয়ারে বসে কাজ করার পর উঠতে গেলে কোমরে টান লাগতে পারে। এ সময় ফিগার ফোর হিপ স্ট্রেচ করা যায়। ,হাঁটুর ওপরে এক পা তুলে বসতে হবে। ওই ভাবে হাঁটুর ওপরে পা তুললে দেখতে অনেকটা ইংরেজি চারের মতো লাগে (4)। এর পরে শরীর সামনের দিকে ঝোঁকাতে হবে। দেখা যাবে হিপের অংশে টান পড়ছে। এই ভাবে ১০ সেকেন্ড থাকতে হবে। পা পাল্টিয়ে পাল্টিয়ে তিন-চার বার ব্যায়ামটি করলে আরাম পাওয়া যাবে। নিয়মিত এই ব্যায়াম করলে কোমরে টান ধরা থেকে মুক্তি পাওয়া যাবে। ,হ্যামস্ট্রিং স্ট্রেচ ,দাঁড়িয়ে থাকাবস্থায় একটি পা চেয়ারে তুলে দিয়ে সামনের দিকে ঝুঁকলে দেখা যাবে হ্যামস্ট্রিংয়ে টান ধরছে। এটি চেয়ারে বসেও করা যায়। 
একটি পা মাটিতে থাকাবস্থায় অন্য পা সোজা করে সামনের দিকে টান করে শরীর ঝোঁকাতে হবে। পা শূন্যে না রেখে অন্য চেয়ারেও তুলে রাখা যায়। ,চেয়ার সাপোর্ট শোল্ডার ফ্লেক্সন ,ঘাড় বা পিঠের মাংসপেশিতে ব্যথা হলে এই ব্যায়ামটি করা যায়। দাঁড়িয়ে থাকাবস্থায় সামনে কোনো চেয়ার বা গ্রিল থাকলে, দু’হাত সোজা করে সেটি ধরতে হবে। তার পর পা সোজা রেখে সামনের দিকে ঝুঁকতে হবে। এটি করলেই পিঠের অংশের পেশিতে টান পড়ে। তবে নিয়মিত করার ফলে পিঠ ও ঘাড়ে ব্যথা কমে। ,ওয়াল সাপোর্টেড কাফ স্ট্রেচ ,হাত দু’টি সোজা করে দেয়াল ধরতে হবে। দেয়ালে পুশ করার মতো জোর দিতে হবে। এর সঙ্গে হাঁটু ভাঁজ করে সামনের দিকে একটি পা এগিয়ে রাখতে হবে। অপর পা তিন ফুট মতো পেছন দিকে নিয়ে হাঁটু সোজা করে টানটান রাখতে হবে। পেছনের পায়ের গোড়ালি যেন মাটিতে চেপে থাকে। এভাবে কিছুক্ষণ থাকলে কাফ মাংসপেশিতে টান পড়বে। এটি নিয়মিত করলে মাংসপেশির ব্যথা কমবে। ,তথ্যসূত্র: আনন্দবাজার পত্রিকা,"
করোনায় তরুণরাও মারাত্মক ঝুঁকিতে," ,করোনাভাইরাসে প্রতিনিয়ত পৃথিবীতে অনেক মানুষের মৃত্যু হচ্ছে। তবে ভয়াবহ এই রোগের টিকা এখনও আবিষ্কৃত হয়নি।  তবে আগে আমরা জেনে এসেছি এই রোগে বয়স্ক পুরুষদের ঝুঁকি বেশি । তবে এখন আর তেমনটি মনে করা হচ্ছে না।  ,বিশ্ব স্বাস্থ্য সংস্থা সতর্ক করেছে, বয়স্ক পুরুষদের করোনার ঝুঁকি বেশি থাকলেও তরুণরা করোনাভাইরাসের ঝুঁকির বাইরে নয়। সামাজিক মেলামেশা বা যোগাযোগের মাধ্যমে এই ভাইরাস বয়স্কদের মধ্যে ছড়ানোর বিষয়ে তাদের সতর্ক থাকা উচিত। ,বিশ্ব স্বাস্থ্য সংস্থার মহাসচিব টেড্রস ঘেব্রেয়েসাস বলেছেন, তরুণদের পদক্ষেপ একজন মানুষের জীবন বাঁচতে পারে। ,বিশ্ব স্বাস্থ্য সংস্থার প্রধান বলেন, এই ভাইরাসে বয়স্ক ব্যক্তিদের মৃত্যুঝুঁকি বেশি হওয়ার কারণে বিশ্বের বিভিন্ন দেশে তরুণদের মধ্যে এই ভাইরাস সম্পর্কে কম সতর্ক থাকার প্রবণতা দেখা গেছে। ,সারাবিশ্বে এখন পর্যন্ত ১১ হাজারের বেশি মানুষ এই ভাইরাসের প্রাদুর্ভাবে মারা গেছে। প্রায় ৩ লাখ মানুষের মধ্যে ভাইরাস শনাক্ত হয়েছে।,শুরুতে করোনাভাইরাসের কারণে বয়স্ক ব্যক্তিরাই সবচেয়ে বেশি ঝুঁকিতে রয়েছেন এমন মনে করা হয়েছে। তবে নতুন কয়েকটি পরিসংখ্যান প্রকাশিত হওয়ার পর সেই ধারণার পরিবর্তন এসেছে বলে মনে করছেন বিজ্ঞানীরা।,নতুন পরিসংখ্যান,যুক্তরাষ্ট্রের করোনাভাইরাস আক্রান্তদের প্রাথমিক তথ্য-উপাত্ত নিয়ে করা পরিসংখ্যানে বলা হয়েছে, করোনাভাইরাসে আক্রান্ত হলে তরুণদের মৃত্যুঝুঁকিও কম নয়।
আগের পরিসংখ্যান থেকে ধারণা করা হচ্ছিল তরুণদের করোনাভাইরাসে আক্রান্ত হয়ে মারাত্মকভাবে আক্রান্ত হওয়ার সম্ভাবনা অপেক্ষাকৃত কম।,কিন্তু যুক্তরাষ্ট্রের সেন্টার ফর ডিজিজ কন্ট্রোলের (সিডিসি) সাম্প্রতিক প্রতিবেদনে বলা হয়েছে, তরুণদের মারাত্মকভাবে আক্রান্ত হওয়ার ঝুঁকি রয়েছে। ,যুক্তরাষ্ট্রের প্রথম ২ হাজার ৫০০ জন করোনাভাইরাস আক্রান্তের তথ্য পর্যালোচনা করা হয় প্রতিবেদনটি তৈরিতে। সেখানে দেখা যায়, ভাইরাস আক্রান্ত হয়ে যাদের হাসপাতালে নিতে হয়েছে, তাদের ২০ শতাংশের বয়স ২০-৪৪ এর মধ্যে; আর ৩৮ শতাংশের বয়স ২০ থেকে ৫৪ বছরের মধ্যে। তবে  কোভিড ১৯-এর কারণে যারা মারা গেছেন, তাদের অধিকাংশ বয়স্ক।,বৈশ্বিক হিসেবে ৮৫ বছরের চেয়ে বেশি বয়সী যারা এই ভাইরাসে আক্রান্ত হয়েছেন, তাদের প্রায় ১৫ শতাংশ মারা গেছেন। ৪০ বছরের কম বয়সী আক্রান্তদের ক্ষেত্রে এই হার ০.২ শতাংশ।
তবে এর মানে এই নয় যে, তরুণরা এই ভাইরাসে আক্রান্ত হয়ে মারাত্মকভাবে অসুস্থ হচ্ছেন না।,সিডিসির রিপোর্টে ইঙ্গিত পাওয়া যায় যে, যাদের বয়স ২০-৩০ এর কোঠায় তারা যে হারে মারাত্মকভাবে অসুস্থ হয়ে হাসপাতালে যাচ্ছেন তা ৫০ বা ৬০-এর কোঠায় থাকা মানুষের হাসপাতালে যাওয়ার হারের চেয়ে কম। ,নিবিড় পরিচর্যা প্রয়োজন হচ্ছে কাদের?,সিডিসির প্রতিবেদন থেকে জানা যায়, তরুণদের অনেকে হাসপাতালে নিতে হলেও তাদের খুব কম সংখ্যকেই নিবিড় পরিচর্যায় বা আইসিইউতে নিতে হয়েছে। তবে সংখ্যাটা অল্প হলেও তা দেশের স্বাস্থ্য ব্যবস্থার ওপর চাপ ফেলে।,গত সপ্তাহে প্রকাশিত ইতালির সরকারি তথ্য থেকে দেখা যায়, আইসিইউতে ভর্তি হওয়া ১২ শতাংশ রোগীর বয়স ১৯ থেকে ৫০-এর মধ্যে। ফ্রান্সের পরিসংখ্যানেও তরুণদের মধ্যে করোনাভাইরাস ছড়ানোর হার বেশি হওয়ার তথ্য পাওয়া গেছে।,বিশ্ব স্বাস্থ্য সংস্থা কী বলছে?,জেনেভায় বিশ্ব স্বাস্থ্য সংস্থার সদর দফতর থেকে এক অনলাইন নিউজ কনফারেন্সে সংস্থাটির প্রধান টেড্রস ঘেব্রেয়েসাস বলেন, বয়স্করা সবচেয়ে বেশি ক্ষতিগ্রস্ত হলেও তরুণদের নিরাপদ বলা যাবে না। ,তরুণদের প্রতি আমার একটি বার্তা হচ্ছে, আপনারা সম্পূর্ণ নিরাপদ নন। ভাইরাস আপনাদের কয়েক সপ্তাহের জন্য হাসপাতালে থাকতে বাধ্য করতে পারে। আর মৃত্যুও হতে পারে।,তথ্যসূত্র: বিবিসি বাংলা,"
করোনার সংক্রমণ শেষ হতে সময় লাগবে কয়েক বছর: বলছেন চিকিৎসকরা,"করোনা সারাবিশ্বে আতঙ্ক ছড়াচ্ছে। করোনার জন্য পুরো পৃথিবীতে এখন অচল অবস্থার সৃষ্টি হয়েছে। আর কবে নাগাদ এই সমস্যা থেকে মুক্তি মিলবে তাও বলা সম্ভব হচ্ছে না।  
এখন প্রশ্ন হচ্ছে– করোনার উদ্বেগজনক পরিস্থিতি স্বাভাবিক হতে কতদিন সময় লাগতে পারে। ,বিভিন্ন দেশের চিকিৎসক বলছেন, করোনায় আক্রান্ত মানুষের সংখ্যা আগামী তিন মাসে কমে যেতে পারে। তবে সংক্রমণ পুরোপুরি শেষ হতে কয়েক বছর লেগে যেতে পারে। ,পৃথিবীর বিভিন্ন দেশ যেভাবে লকডাউন করা হচ্ছে ও মানুষের দৈনন্দিন চলাফেরার ওপর বিধিনিষেধ আরোপ করা হচ্ছে তা দীর্ঘদিন চালিয়ে যাওয়া সম্ভব নয়। ,কারণ এতে সামাজিক ও অর্থনৈতিক প্রভাব হবে মারাত্মক। তবে এভাবে বিধিনিষেধ আরোপ না করলে সংক্রমণের সংখ্যা বাড়তে থাকবে।,এডিনবার্গ ইউনিভার্সিটির সংক্রামক রোগবিষয়ক অধ্যাপক মার্ক উলহাউজ বলছেন, করোনার প্রতিষেধক টিকা আসতে সময় লেগে যাবে ১২-১৮ মাস। আর এই টিকা গ্রহণ করলে করোনাভাইরাসের সংস্পর্শে এলেও মানুষ অসুস্থ হবে না।,তিনি বলেন, একটি দেশের মোট জনসংখ্যার ৬০ শতাংশকে টিকা দেয়া গেলে এই ভাইরাস ছড়িয়ে পড়বে না। তবে এভাবে সব কিছু বন্ধ করে রাখাটা সমাধান নয়। তবে এটিও সমাধানের পথ নয়।  ,ব্রিটেনের প্রধানমন্ত্রী বরিস জনসন বলেন, আগামী ১২ সপ্তাহের মধ্যে দেশটিতে করোনাভাইরাসের প্রকোপ কমিয়ে ফেলবেন।   লন্ডনের ইমপেরিয়াল কলেজের অধ্যাপক নিল ফার্গুসন বলেন, সংক্রমণের মাত্রা কমিয়ে আনতে হবে। যাতে দেশের খুব কমসংখ্যক মানুষ আক্রান্ত হয়। দুই বছরের বেশি সময় ধরে এটি করতে পারি, তা হলে দেশের একটি বড় অংশ ধীরে ধীরে আক্রান্ত হবে। কিন্তু এর ফলে স্বাভাবিক নিয়মে রোগ প্রতিরোধ গড়ে উঠবে।,তবে সম্প্রতি আমেরিকায় এক ব্যক্তির দেহে পরীক্ষামূলকভাবে করোনাভাইরাসের টিকা দেয়া হয়েছে। যদিও যে কোনো টিকা আবিষ্কার করার আগে সেটি প্রথমে পরীক্ষা করা হয় কোনো প্রাণীর ওপর। ,এ ক্ষেত্রে বিশেষ অনুমোদন নিয়ে প্রথমেই মানুষের ওপর প্রয়োগ করা হয়েছিল করোনার টিকা। 
আমেরিকা, চীনের মতো বিশ্বের শক্তিশালী ও উন্নত দেশের বিজ্ঞানীরা ইতিমধ্যে করোনার টিকা নিয়ে পরীক্ষা শুরু করেছেন। কোভিড-১৯ এর ওষুধ আবিষ্কার এখন বিজ্ঞানদের কাছে সব থেকে বড় চ্যালেঞ্জ। ,তথ্যসূত্র: জিনিউজ, ,"
সড়ক পরিবহন কর্পোরেশনে নিয়োগ,"বাংলাদেশ সড়ক পরিবহন কর্পোরেশনের অধীনে সম্পূর্ণ অস্থায়ী ভিত্তিতে পার্ট টাইম চিকিৎসক নিয়োগের জন্য ডাক্তারদের নিকট থেকে দরখাস্ত আহ্বান করা হয়েছে।,পার্ট টাইম চিকিৎসক/মেডিকেল অফিসার পদে আবেদনের জন্য এমবিবিএস ডিগ্রি এবং হাসপাতাল/ক্লিনিক/স্বায়ত্তশাসিত সংস্থায় ইত্যাদিতে কমপক্ষে ৫ বছরের অভিজ্ঞতা থাকতে হবে। উচ্চতর ডিগ্রিধারীদের অগ্রাধিকার দেয়া হবে।,সরকারি ও সাপ্তাহিক ছুটির দিন ব্যতীত সপ্তাহে দুদিন সকাল ১০টা থেকে দুপুর ১২টা পর্যন্ত প্রধান কার্যালয়ে এবং অন্যান্য দিন কর্পোরেশনের সচিব প্রণীত রুটিন মোতাবেক ঢাকার বিআরটিসি ডিপো/ইউনিটে চিকিৎসা দিতে হবে।,নিয়োগপ্রাপ্তদের সর্বসাকল্যে মাসিক বেতন ১৫,০০০ টাকা এবং যাতায়াত ভাতা দেয়া হবে।,আগ্রহী প্রার্থীদের সদ্য তোলা ২ কপি পাসপার্ট সাইজের সত্যায়িত ছবি, প্রথম শ্রেণির গেজেটেড কর্মকর্তা প্রদত্ত চারিত্রিক সার্টিফিকেট, শিক্ষাগত যোগ্যতা ও অভিজ্ঞতার সনদপত্রের সত্যায়িত ফটোকপি এবং স্থায়ী ও বর্তমান ঠিকানার তথ্যসহ আবেদনপত্র আগামী ২ এপ্রিলের মধ্যে জেনারেল ম্যানেজার (প্রশা. ও পার্সো.) দফতরে ডাকযোগে পৌঁছাতে হবে।, ,"
বিশ্বজুড়ে পর্যটন ব্যবসায় ধস,"করোনাভাইরাস প্রাদুর্ভাবের প্রভাবে বিশ্বব্যাপী পর্যটনসংশ্লিষ্ট সব ধরনের ব্যবসায় বিপর্যয় নেমে এসেছে। সমগ্র অর্থনীতি যেমন বাধাগ্রস্ত তেমনি বিশ্ব পর্যটন প্রায় স্থবির। করোনা মোকাবেলায় লন্ডন থেকে শুরু করে নিউইয়র্ক, প্যারিস- সবখানেই হোটেল, রেস্তোরাঁ, বিমান পরিবহন অনেকটা বন্ধ। এই পরিস্থিতিতে অর্থনীতিবিদরা বলছেন, বৈশ্বিক মন্দা শুরু হয়ে গেছে।,পরামর্শক প্রতিষ্ঠান অক্সফোর্ড ইকোনমিকসের তথ্য অনুযায়ী, ২০০১ সালে ৯/১১ সন্ত্রাসী হামলায় পর্যটনে ক্ষতি হয়েছিল ৭৭০ কোটি মার্কিন ডলার, অন্যদিকে ২০০২ সালে সার্স ভাইরাসের প্রভাবে পর্যটনে লোকসান হয়েছিল ৮২০ কোটি ডলার এবং ২০২০ সালে করোনাভাইরাসে পর্যটনে ৩ হাজার কোটি ডলার লোকসানের সমূহ সম্ভাবনা রয়েছে। ২০১৯ সালে ৮৪০ কোটি মানুষ বিশ্ব ভ্রমণ করেছে। স্পেনে ভ্রমণ করেছে ১ কোটি ৮০ লাখ, চীনে ১৪ কোটি ৩০ লাখ ও ভারতে প্রায় ১০ কোটি ৫০ লাখ। বিশ্বব্যাপী হোটেল, রেস্তোরাঁ ব্যবসা বন্ধ হওয়ার উপক্রম হয়েছে। ১৮ ফেব্রুয়ারি থেকে ৯ মার্চ ২০১৯ সালের একই সময়ের তুলনায় যুক্তরাষ্ট্র, যুক্তরাজ্যসহ ইউরোপের বিভিন্ন দেশে হোটেল বুকিং প্রায় শতভাগ কমেছে। কানাডাতে এ সময় হোটেল বুকিং কমেছে ৯৪ শতাংশ, ইউরোপের সবচেয়ে বড় অর্থনীতির দেশ জার্মানিতে কমেছে ৯০ শতাংশ, আয়ারল্যান্ডে ৮৬, যুক্তরাষ্ট্রে ৮৪ এবং যুক্তরাজ্যে ৮২ শতাংশ।,ভাইরাসের আতঙ্কে মাটিতে নেমে এসেছে এয়ারলাইনস বা এভিয়েশন শিল্প খাত। কেন না, করোনাভাইরাসের কারণে বিশ্বব্যাপী অসংখ্য মানুষ ভ্রমণ স্থগিত রেখেছে। পর্যটন খাত বড় ধরনের বিপদে আছে। মানুষ সফর কম করছে বলে অনেক এয়ারলাইনস এখন আর আকাশে উড়ছে না। বিমান পরিবহনে চীন, হংকং ও তাইওয়ান সবচেয়ে বেশি ক্ষতির মুখে। আবার একই অঞ্চলের বড় অর্থনীতির দেশ জাপান ও দক্ষিণ কোরিয়ার অবস্থাও নাজুক। তাদের ৭০ থেকে ৭৫ শতাংশ ফ্লাইট বন্ধ হয়ে আছে। আবার দূরের দেশগুলোর মধ্যে কানাডা তাদের ফ্লাইট বন্ধ রেখেছে ৫৮ শতাংশ এবং রাশিয়া ৬৭ শতাংশ। এক মাসে চীনের ফ্লাইট বন্ধ হয়েছে ৯১ শতাংশ, তাইওয়ানের ৯০ দশমিক ৬, হংকংয়ে ৮৬ দশমিক ৪, ভিয়েতনামে ৮৫ দশমিক ৯, থাইল্যান্ডে ৭৬ দশমিক ৯, মালয়েশিয়ায় ৭৫ দশমিক ২, জাপানে ৭৪ দশমিক ৬, দক্ষিণ কোরিয়ার ৬৯ দশমিক ৩, কানাডার ৫৮ দশমিক ২ এবং কম্বোডিয়ার ফ্লাইট বন্ধ ৪৫ দশমিক ৫ শতাংশ। থাইল্যান্ডে মোট পর্যটকের ৩০ শতাংশ চীনা পর্যটক। থাইল্যান্ড ট্যুরিজম অথরিটি সূত্র অনুযায়ী থাইল্যান্ডে পর্যটন থেকে ৩০৫ কোটি ডলার আয় কমতে পারে।,ভিয়েতনামে ৫০৯ কোটি ডলার, ইন্দোনিশায় পর্যটন দ্বীপ বালিতে ২০ হাজার হোটেল বুকিং বাতিল করা হয়েছে বিধায় ৪০০ কোটি ডলার লোকসানের সম্ভাবনা রয়েছে। আন্তর্জাতিক বিমান পরিবহন কর্তৃপক্ষ (আইএটিএ) সম্প্রতি এক বিবৃতিতে জানায়, ভাইরাস প্রাদুর্ভাবের কারণে আকাশপথে যাত্রী পরিবহন কমে গেছে ২০ শতাংশের বেশি। আইএটিএ’র ধারণা ছিল এ বছরও বিমানের যাত্রী চাহিদা বাড়বে। তবে সেই বক্তব্য সংশোধন করে তারা জানিয়েছে, এক দশকের মধ্যে অর্থাৎ ২০০৮-০৯ সালের অর্থনৈতিক সংকটের পর থেকে প্রথমবারের মতো এ বছর যাত্রী পরিবহন কমছে। তাই খরচ কমাতে বড় উড়োজাহাজের পরিবর্তে ছোট উড়োজাহাজ দিয়ে যাত্রী বহন করছিল বিমান সংস্থাগুলো। কিন্তু তাতেও লোকসানের বোঝা কমাতে পারছে না। তাই ফ্লাইটের সংখ্যা কমিয়েছে সংস্থাগুলো। বাতিল করা হয়েছে চীন, যুক্তরাষ্ট্রসহ বিভিন্ন দেশের অভ্যন্তরীণ ও আন্তর্জাতিক সব প্যাকেজ ট্যুর।,আইএটিএ’র এই সতর্ক বাণীর সত্যতা এরই মধ্যে অনুভব করতে শুরু করেছে কিছু কিছু প্রতিষ্ঠান। অস্ট্রেলিয়ার রাষ্ট্রীয় বিমান সংস্থা কান্তাস এয়ারলাইন্স জানিয়েছে, করোনা সংকটে এই আর্থিক বছরের দ্বিতীয় ভাগে তাদের কর-পূর্ব মুনাফা দশ কোটি মার্কিন ডলার কম হতে পারে। এছাড়া এয়ার ফ্রান্স- কেএলএম জানিয়েছে, করোনাভাইরাসের কারণে ফেব্রুয়ারি,থেকে এপ্রিলের মধ্যে তাদের আয় ২১ কোটি ৬০ লাখ ডলার কমে যাবে। আইএটিএ’র মহাপরিচালক ও প্রধান নির্বাহী আলেকজাঁদ্র দ্য জুনিয়াক বলেন, কোভিড-১৯’র (করোনাভাইরাসে সৃষ্ট রোগ) কারণে চাহিদার তীব্র মন্দায় বিমান সংস্থাগুলোতে- বিশেষ করে চীনা বাজারের সংস্পর্শে আসাদের ওপর অর্থনৈতিক প্রভাব পড়বে। ২০২০ সাল এয়ারলাইনগুলোর জন্য ‘খুব কঠিন একটি বছর’ হতে চলেছে বলেও জানান তিনি।,"
"কতবার মুখে হাত দিলে জীবাণু ছড়ায়, কী করবেন?","গোটাবিশ্বে আতঙ্ক ছড়াচ্ছে করোনাভাইরাস। চীন থেকে গোটা বিশ্বে মহামারী আকারে ছড়িয়ে পড়া এই ভাইরাসে এ পর্যন্ত ১১ হাজার ৩৯৮ জন প্রাণ হারিয়েছেন।
শুধু ইতালিতেই গত ২৪ ঘণ্টায় মারা গেছেন ৬২৭ জন। এনিয়ে দেশটিতে ৪ হাজার ৩২ জন মারা গেল। ,করোনাভাইরাস খুবই দ্রুতগামী সংক্রমণ ভাইরাস। হাত না ধোয়া ও সংক্রমনিত হাত দিয়ে নাক, মুখ ও চোখে স্পর্শ করলে এই ভাইরাস দ্রুত গলায় ভেতরে ছড়িয়ে পড়ে। তাই করোনার সংক্রমণ হতে রক্ষা পেতে সাবান দিয়ে ভালোভাবে হাত ধুতে হবে।  তবে আমরা অনেকেই জানি না যে কতবার মুখে হাত দিলে জীবাণু ছড়ায়। ,নোংরা হাত একবার মুখের সংস্পর্শে বিভিন্ন রোগ ছড়ায়। তাই বারবার হাত ছোঁয়া থেকে বিরত থাকুন। নোংরা হাতের  আঙুলে অসংখ্য জীবাণু সুপ্ত অবস্থায় থাকে। এতে শরীরের ভেতরে ছড়িয়ে পড়ার জন্য মাত্র একবারই নাক, চোখ বা মুখে আঙুলের স্পর্শ যথেষ্ট।,যুক্তরাষ্ট্রের ফ্লোরিডার সংক্রমক রোগ বিশেষজ্ঞ ডন মুনি বেকার বলেন, ভাইরাস শ্বাসতন্ত্রে সরাসরি আঘাত করে। ফলে শ্বাসতন্ত্রকে প্রভাবিত করে ও ভাইরাস শ্লেষ্মার মাধ্যমে (পিচ্ছিল নিঃসরণ বা মিউকাস) শরীরে প্রবেশ করে। এসব শ্লেষ্মা থাকে নাক–মুখের গহ্বর ও ঠোঁটে। তাই অপরিষ্কার হাত এ ধরনের সংক্রমণের জন্য যথেষ্ট।,করোনাভাইরাসের এই সময়ে বিশ্ব স্বাস্থ্য সংস্থা (হু) একটি বিষয় মানুষের সামনে তুলে ধরেছে। তা হলো কারণে বা কারণ ছাড়াই মুখে হাত দেয়ার অভ্যাস।  আর এই অভ্যাসে ছড়িয়ে পড়তে পারে করোনাভাইরাস। ,কতবার মুখে হাত দেই,একজন মানুষ দিনে কতবার মুখে হাত দেয় এ বিষয়ে একটি জরিপ করেছে সিডনি ইউনিভার্সিটি। ২০১৫ সালে জরিপটি করা হয়েছিল। বিশ্ববিদ্যালয়টি ২৬ জন হবু চিকিৎসকের ওপর একটি ভিডিও জরিপ চালায়। ,এতে দেখা যায়, একজন মানুষ প্রতি ঘণ্টায় গড়ে ২৩ বার তার মুখে হাত দেয়। এখানে মুখ বলতে ব্যক্তির ঠোঁট, জিহ্বা, নাক, কপাল, গাল, চোখ ও থুতনিকে বোঝানো হয়েছে। 
গত সপ্তাহেই মার্কিন প্রেসিডেন্ট ডোনাল্ড ট্রাম্প করোনাভাইরাস–সচেতনতা প্রসঙ্গে ঘোষণা দেন যে তিনি কয়েক সপ্তাহ ধরে নিজের মুখ স্পর্শ থেকে বিরত রয়েছেন। ,তিনি নিজের মুখকে ভীষণ মিস করছেন। কিন্তু গত সোমবার তোলা তার একটি ছবি গণমাধ্যম ও সামাজিক মাধ্যমে ছড়িয়ে পড়ে। 
ছবিতে দেখা যায়, তিনি বাঁ হাতের তর্জনী গালে ঠেকিয়ে বসে আছেন। ,মুখ স্পর্শ করবেন যেভাবে,ভাইরাস থেকে বাঁচতে হলে আমাদের সবাইকে মুখে হাত দেয়ার অভ্যাস ত্যাগ করতে হবে। তবে একেবারে মুখে হাত না দিয়ে তো চলা সম্ভব নয়। ,এ বিষয়ে চিকিৎসক ডন মুনি বেকার একটি টিপস দিয়েছেন। আর তা হলো টিস্যু বা রুমাল ব্যবহারের অভ্যাস গড়ে তোলা।,তাই হাঁচি বা কাশির ক্ষেত্রে টিস্যু ব্যবহার করুন। এই অভ্যাস ব্যক্তি ও তার কাছের মানুষকে সংক্রমণ এড়াতে সহায়তা করবে।,হাত পরিষ্কার করবে যেভাবে,করোনা প্রতিরোধে অবশ্যই হাত পরিষ্কারের পদ্ধতি জানতে হবে। এই নিয়ম নিজে মেনে চলতে হবে  ও আপনার চারপাশের মানুষে জানাতে হবে।,আসুন জেনে নেই যেভাবে হাত পরিষ্কার করবেন-,১.সাবান দিয়ে ২০ সেকেন্ড ভালোভাবে হাত ধুতে হবে। ,২. যদি পানি না থাকে তবে হ্যান্ড স্যানিটাইজার ব্যবহার করতে হবে। এই স্যানিটাইজারে অ্যালকোহলের পরিমাণ কমপক্ষে ৬০ শতাংশ থাকতে হবে। ,৩. হ্যান্ড স্যানিটাইজার জীবাণুমুক্ত করলেও ময়লামুক্ত করতে পারে না। এ জন্য হাত পরিষ্কারের ক্ষেত্রে সাবান-পানিকে অগ্রাধিকার দিতে হবে। ,৪. টয়লেট ব্যবহারের পর ও হাঁচি-কাশি হাতের স্পর্শে এলে হাত পরিষ্কারের বিকল্প নেই। , ,"
যেভাবে তৈরি করবেন কিসমিস,"কিসমিস খেতে আমরা অনেকেই পছন্দ করি। তবে কিসমিস কিন্তু সাধারণত আমরা কিনে খেয়ে থাকি।  মিষ্টি খাবার সাজাতে ও স্বাদ বাড়াতে কিসমিস খেতে পারেন।  ঘরেই স্বাস্থ্যকর উপায়ে তৈরি করতে পারেন কিসমিস। ,আসুন জেনে নেই যেভাবে তৈরি করবেন কিসমিস-,ফুটন্ত পানিতে ১ কেজি আঙুর দিয়ে দিন। এবার আবারও বলক আসা পর্যন্ত অপেক্ষা করুন। বলক আসার সঙ্গে সঙ্গে আঙুর ভেসে উঠবে। আঙুরগুলোর মাঝে ফাটলও দেখা দেবে। 
এরপর পানি থেকে আঙুরগুলো উঠিয়ে চালুনির মধ্যে নিয়ে ভালো করে পানি ঝরিয়ে নিন।,এবার আঙুর শুকিয়ে কিসমিস তৈরির পালা। বড় ছিদ্রওয়ালা একটি ঝুড়ি বা চালুনির উপরে পাতলা সুতি কাপড় বিছিয়ে নিন। কাপড়ের উপরে ফাঁকা ফাঁকা করে আঙুরগুলো রেখে কড়া রোদে দিন। দুই দিন পর্যন্ত শুকান। ব্যস তৈরি হয়ে গেল কিসমিস। আর যদি একটু ভেজাও থাকে তবে ফ্যানের বাতাসে শুকিয়ে নিন। ,একটি ঢাকনাযুক্ত বয়ামে দুই মাস পর্যন্ত বাইরে রেখে খেতে পারবেন কিসমিস। 
আর দীর্ঘদিন ধরে খেতে চাইলে ফ্রিজে রাখুন। ৬ মাস পর্যন্ত ভালো থাকবে।   ,"
করোনা: হোম কোয়ারেন্টিনের যেসব নিয়ম জানা জরুরি,"গোটাবিশ্বে দ্রুত গতিতে ছড়িয়ে পড়েছে করোনাভাইরাস। এ পর্যন্ত এই ভাইরাসে সারা বিশ্বের ১১ হাজারও বেশি মানুষের মৃত্যু হয়েছে। তাই এই পরিস্থিতিতে উত্তরণের জন্য হোম কোয়ারেন্টিনে থাকাকে সবচেয়ে বেশি নিরাপদ মনে করা হচ্ছে।  ,ইতিমধ্যে বিভিন্ন প্রতিষ্ঠানের কর্মীদের ঘরে বসে কাজ করার নির্দেশ দেয়া হয়েছে। তবে হোম কোয়ারেন্টিনে থাকলেও অবশ্যই আপনি নিরাপদে থাকবেন। তবে এ সময়ও আপনাকে কিছু নিয়ম মেনে চলতে হবে।  ,আসুন জেনে নেই সঙ্গরোধে থাকার সময়ও যেসব নিয়ম মেনে চলা জরুরি-,১. ঘরের বিভিন্ন সুইচ ব্যবহারের ক্ষেত্রে হাতের আঙ্গুলের ব্যবহার করা হয়। কারণ সাবান দিয়ে হাত ধুয়ে এসে যদি এই সুইচ স্পর্শ করা হয় তবে হাত ধোয়া ও না ধোয়া সমান হয়ে যায়।,২. দরজা-জানালার হাতলকে জীবাণুনাশক তরলের সাহায্যে পরিষ্কার করতে হবে। বাসার মেইন দরজা ব্যতীত সব দরজা কাঁধের সাহায্যে খোলা ও বন্ধ করার অভ্যাস করুন। টয়লেট ব্যবহারের পরে ভালোভাবে সাবান দিয়ে হাত ধুতে হবে। ,৩. কোনো খাবারই আধা সিদ্ধ অবস্থায় খাওয়া যাবে না। যে খাবারই খান সম্পূর্ণ ও ভালোভাবে সিদ্ধ ও রান্না করা অবস্থাতে খেতে হবে। ,৪. এ সময়ে ফিল্টারের পানি পান না করা হবে সবচেয়ে ভালো। পানি আধা ঘণ্টা কিংবা চল্লিশ মিনিট ফুটিয়ে ছেঁকে ঘরোয়া তাপমাত্রায় এনে তবেই পান করুন। ,৫. পরিবারের সবাই একসঙ্গে খেতে বসলেও দূরত্ব বজায় রাখুন।,৬. জরুরি কোনো কাজে যদি কখনও বাইরে বের হতেই হয়, তবে হাতকে সামলে রাখুন। কারণ বেশিরভাগ ক্ষেত্রেই দেখা গেছে, সিঁড়ি ব্যবহারের সময় অবচেতনভাবে সিঁড়ির রেলিংয়ে হাত চলে যায়। ,৭. ডেলিভারি কোনো প্যাকেট ২৪ ঘণ্টার জন্য আলাদা একটি স্থানে রেখে দিতে হবে। ২৪ ঘণ্টা পার হলে এরপর প্যাকেটটি খুলে উপরের প্যাকেটের অংশ সঙ্গে সঙ্গে ফেলে দিয়ে হাত সাবানের সাহায্যে ধুয়ে ফেলতে হবে। , ,"
করোনা থেকে বাঁচতে ডায়াবেটিস রোগীরা মেনে চলুন ৭ নিয়ম,"চীনের হুবেই প্রদেশের উহান শহর থেকে ছড়িয়ে পড়া করোনাভাইরাস সারাবিশ্বে ছড়িয়ে পড়েছে। প্রাণঘাতী করোনাভাইরাসের ভয়াবহতা দিন দিন বাড়ছেই। ,গোটা বিশ্বে মহামারী আকারে ছড়িয়ে পড়া করোনাভাইসে এ পর্যন্ত ১১ হাজার ৩৯৮ জন প্রাণ হারিয়েছেন। শুধু ইতালিতেই গত ২৪ ঘণ্টায় মারা গেছেন ৬২৭ জন। এ নিয়ে দেশটিতে ৪ হাজার ৩২ জন মারা গেছে। ,তবে করোনা সংক্রমণে সবচেয়ে ঝুঁকিতে রয়েছেন ডায়াবেটিস, হার্ট ফেইলিউর, কিডনি ফেইলিউর, হাঁপানি বা ক্রনিক ব্রংকাইটিসের রোগীরা। এ ছাড়া আছেন যাদের রোগ প্রতিরোধক্ষমতা কম। যেমন কেমোথেরাপি নেয়া রোগীরা। ,ডায়াবেটিস রোগীরা কেন ঝুঁকিতে,আমাদের দেশে বয়স্ক ব্যক্তিদের ডায়াবেটিস বেশি। তার ওপর আমাদের ডায়াবেটিসের রোগীদের একটি বিরাট অংশের রক্তে শর্করা নিয়ন্ত্রণের বাইরে। ডায়াবেটিসের কারণে রোগীদের রোগ প্রতিরোধক্ষমতা কমে যায়। এছাড়া তাদের জীবাণুর সঙ্গে লড়াই করার সক্ষমতা হ্রাস পায়। ,আর ডায়াবেটিসের রোগীদের কিডনি হৃদরোগের জটিলতা দেখা দেয়। তাই ডায়াবেটিস রোগীদের বড় ধরনের ঝুঁকি আছে করোনাভাইরাসে সংক্রমিত হওয়ার। ,করোনা প্রতিরোধে ডায়াবেটিস রোগীদের যেসব বিষয় মেনে চলা জরুরি-,১. ডায়াবেটিস রোগীদের জ্বর, কাশি, শ্বাসকষ্টের সমস্যা দেখা দিলে দ্রুত চিকিৎসকের পরামর্শ নিতে হবে।  ,২. রক্তের শর্করা নিয়ন্ত্রণে আনার সর্বোচ্চ চেষ্টা করতে হবে। প্রয়োজনে চিকিৎসকের সঙ্গে কথা বলে ইনসুলিন শুরু করতে হবে। ইনসুলিন দ্রুততম সময়ের মধ্যে শর্করা নিয়ন্ত্রণে সক্ষম। ,৩. করোনা উপসর্গ দেখা দিলে নিজেকে আলাদা রাখতে হবে। শরীর বেশি খারাপ না হলে হাসপাতালে না যাওয়াই ভালো। তবে চিকিৎসকের সঙ্গে যোগাযোগ অব্যাহত রাখতে হবে। ,৪. যাদের বয়স ৬০ বছরের বেশি ও ডায়াবেটিস আছে, তারা নিজেরা কোয়ারেন্টিনে থাকুন। বাজার, শপিং মল, জনবহুল জায়গা, সামাজিক অনুষ্ঠান এড়িয়ে চলতে হবে। সংক্রমণের হাত থেকে বাঁচতে যে কারো থেকে অন্তত তিন ফুট দূরত্বে থাকতে হবে।,৫. পার্কে বা বাইরে হাঁটতে যাওয়া যাবে না। শর্করা নিয়ন্ত্রণে বাড়িতে, বারান্দায় বা করিডরে হাঁটতে হবে ও হালকা ব্যায়াম করতে পারেন। ,৬. ২০ সেকেন্ড ধরে হাত ধোয়াসহ ব্যক্তিগত পরিচ্ছন্নতা বজায় রাখতে হবে। টাকাপয়সা, খবরের কাগজ, পার্সেল ইত্যাদি জিনিস স্পর্শ করলে হাত ধুয়ে নিতে হবে। ,৭. ঘরে কেউ অসুস্থ হলে ডায়াবেটিসে আক্রান্ত ব্যক্তিকে আলাদা করে ফেলতে হবে। বাইরে থেকে আনা কোনো খাবার খাওয়া যাবে না। , ,"
বাংলাদেশ কৃষি বিশ্ববিদ্যালয়ে নিয়োগ,"বাংলাদেশ কৃষি বিশ্ববিদ্যালয়ের দশ ধরনের পদে লোকবল নিয়োগের বিজ্ঞপ্তি প্রকাশিত হয়েছে।,পদের নাম: জুনিয়র স্টোর কীপার
পদসংখ্যা: ১টি
বেতনস্কেল: ১১,০০০-২৬,৫৯০ টাকা,
পদের নাম: ড্রাফটসম্যান
পদসংখ্যা: ১টি
বেতনস্কেল: ৯,৭০০-২৩,৪৯০ টাকা,পদের নাম: এল,ডি,এ-কাম-টাইপিষ্ট/ কম্পিউটার অপারেটর
পদসংখ্যা: ১টি
বেতনস্কেল: ৯,৩০০-২২,৪৯০ টাকা,পদের নাম: ল্যাবরেটরী টেকনিশিয়ান
পদসংখ্যা: ১টি
বেতনস্কেল: ৯,৩০০-২২,৪৯০ টাকা,পদের নাম: ওয়ার্ক এসিসট্যান্ট
পদসংখ্যা: ১টি
বেতনস্কেল: ৯,৩০০-২২,৪৯০ টাকা,পদের নাম: ইলেকট্রিশিয়ান
পদসংখ্যা: ২টি
বেতনস্কেল: ৯,৩০০-২২,৪৯০ টাকা,পদের নাম: লাইনম্যান
পদসংখ্যা: ১টি
বেতনস্কেল: ৯,০০০-২১,৮০০ টাকা,পদের নাম: পাম্প ড্রাইভার
পদসংখ্যা: ২টি
বেতনস্কেল: ৯,০০০-২১,৮০০ টাকা,পদের নাম: প্লাম্বার
পদসংখ্যা: ২টি
বেতনস্কেল: ৯,০০০-২১,৮০০ টাকা,পদের নাম: ফ্যাল্যাব এটেনডেন্ট
পদসংখ্যা: ১টি
বেতনস্কেল: ৮,২৫০-২০,০১০ টাকা,আবেদনের শেষ তারিখ: ২৫ মার্চ ২০২০।,"
বন অধিদফতরে ৩২ জন নিয়োগ,"পরিবেশ, বন ও জলবায়ু পরিবর্তন মন্ত্রণালয়ের আওতাধীন বন অধিদফতরের রাজস্ব খাতভুক্ত পদে জনবল নিয়োগ দেয়া হবে।,পদের নাম: ফরেস্টার
পদসংখ্যা: ৩২টি
যােগ্যতা: স্বীকৃত বাের্ড হতে ডিপ্লোমা-ইন-ফরেস্ট্রি ডিগ্রি। প্রার্থীদের উচ্চতা ১৬৩ সে.মি ও বুকের মাপ ৭৬ সে.মি. হতে হবে। ১ মার্চ ২০২০ তারিখে আবেদনকারীর বয়স ১৮ থেকে ৩০ বছরের মধ্যে হতে হবে। মুক্তিযােদ্ধা/শহীদ মুক্তিযােদ্ধাদের পুত্র-কন্যা ও শারীরিক প্রতিবন্ধীদের জন্য বয়সসীমা সর্বোচ্চ ৩২ বছর।
বেতনস্কেল: ৯,৭০০-২৩,৪৯০ টাকা,যেসব জেলার প্রার্থীগণের আবেদনের প্রয়ােজন নেই: মানিকগঞ্জ, ফরিদপুর, গােপালগঞ্জ, টাংগাইল, খাগড়াছড়ি, বান্দরবান, রাঙ্গামাটি, কুমিল্লা, বাগেরহাট, বরিশাল, ঝালকাঠি, পিরােজপুর, বরগুনা, পটুয়াখালী, জয়পুরহাট ও কুড়িগ্রাম। তবে সব জেলার এতিম ও শারীরিক প্রতিবন্ধী কোটার প্রার্থীরা আবেদন করতে পারবেন।,আবেদনের ঠিকানা: প্রধান বন সংরক্ষক, বন অধিদপ্তর, বন ভবন, আগারগাঁও, শেরেবাংলা নগর, ঢাকা-১২০৭।
আবেদনের শেষ তারিখ: ২০ এপ্রিল ২০২০।,"
ঘরে বসে কাজের সময় যা খাবেন,"করোনাভাইরাসের কারণে ভয়াবহ পরিস্থিতির দিকে যাচ্ছে পুরো বিশ্ব। প্রতিনিয়ত করোনাভাইরাসে আক্রান্ত হয়ে অনেক মানুষের মৃত্যু হচ্ছে। আর এই ভাইরাসের এখনও কোনো টিকা বা ওষুধ আবিষ্কৃত হয়নি।  ,তাই সংক্রমণের প্রতিরোধের অন্যতম উপায় হচ্ছে¬– ঘরে বসে থাকা। আর ঘরে বসে কাজের সময় খেতে পারেন পুষ্টিকর কিছু খাবার।   
পুষ্টিবিষয়ক একটি ওয়েবসাইটে প্রকাশিত প্রতিবেদন থেকে কাজের ফাঁকে পুষ্টিকর খাবার খাওয়ার কয়েকটি সহজ পদ সম্পর্কে জানানো হয়েছে। ,আসুন জেনে নিই কী খাবেন?,১. কাজের ফাঁকে খেতে পারেন উচ্চ প্রোটিন, আঁশ, কয়েকটি ভিটামিন ও খনিজসমৃদ্ধ মটর ভাজা। আধা কাপ মটরে আছে ৫ গ্রাম আঁশ, ১০ গ্রাম প্রোটিন। ,২. খেতে পারেন শুকনা ফল ও বাদাম কিশমিশ ও দু'একটা কাজুবাদাম। বাদাম শরীরকে নানাভাবে সহায়তা করে এবং ওজন কমাতেও সাহায্য করে। কাঠবাদাম, কাজুবাদাম, কিশমিশ, আখরোট এবং ডুমুর ইত্যাদি নিয়মিত খাওয়া ভালো।,৩. খেতে পারেন ডার্ক চকোলেট। এটি চর্বিযুক্ত দুধ ও কোকোয়াসমৃদ্ধ। এই চকোলেট খাওয়া হলে তাৎক্ষণিকভাবে তা মন ভালো করে দেয়। ,৪. ওটস হচ্ছে সুষম খাবার। ঘরে বসে কাজ করার সময় স্বাস্থ্যকর খাদ্যাভ্যাস গড়ে তুলতে ওটস উপকারী। মিহিদানার এই শস্য ওজন নিয়ন্ত্রণ করে এবং সুস্থ রাখে।  ,"
করোনা সংক্রমণ রোধে ৭৭টি রাসায়নিক পদার্থ চিহ্নিত করতে সক্ষম যে কম্পিউটার,"করোনাভাইরাসের (কোভিড-১৯) সংক্রমণ দ্রুতগতিতে পুরো পৃথিবীতে ছড়িয়ে পড়েছে। বিশ্বকে এক অস্থিতিশীল পরিস্থিতিতে ঠেলে দিয়েছে এই ভাইরাস। 
এই ভাইরাসের সংক্রমণ রোধে হাত ধোয়া, মাস্ক পরা, সামাজিক দূরত্ব বজায় রাখাসহ নানা পদক্ষেপ অনুসরণের আহ্বান জানিয়েছে বিশ্ব স্বাস্থ্য সংস্থা-হু। ,বিশেষজ্ঞরা জানিয়েছেন, সম্প্রতি এই ভাইরাসের টিকা আবিষ্কারের তেমন কোনো সম্ভাবনা নেই। এর মধ্যে জানা গেল বিশ্বের দ্রুততম সুপার কম্পিউটারের কথা।
মার্কিন গণমাধ্যম সিএনএনের এক প্রতিবেদন অনুসারে, করোনা সংক্রমণ রোধে সক্ষম এমন ৭৭টি রাসায়নিক পদার্থ চিহ্নিত করেছে সুপার কম্পিউটারটি। ,কম্পিউটার হার্ডওয়্যার প্রস্তুতকারী প্রতিষ্ঠান আইবিএমের আইবিএম সুপার কম্পিউটার সামিট। এটি কৃত্তিম বুদ্ধিমত্তাসম্পন্ন একটি কম্পিউটার। এই বুদ্ধিমত্তা কাজে লাগিয়ে হাজার হাজার ওষুধ বিশ্লেষণ করে এসব পদার্থ শনাক্ত করেছে কম্পিউটারটি।,টিকা তৈরির পথে এটিই সবচেয়ে গুরুত্বপূর্ণ পদক্ষেপ বলে জানিয়েছেন বিশেষজ্ঞরা।,ওক ন্যাশনাল ল্যাবরেটরির গবেষকরা ক্যামআরভিক্স সাময়িকীতে সুপার কম্পিউটারের এই আবিষ্কারের কথা তুলে ধরা হয়েছে।  সামিট তৈরি করার মূল লক্ষ্যই ছিল বিশ্বের জটিল সমস্যার সমাধান করা। ২০১৪ সালে মার্কিন জ্বালানি মন্ত্রণালয় এর ব্যবহারের অনুমোদন দিয়েছিল।,সিএনএন জানায়, সামিটে রয়েছে ২০০ পেটাফ্লপস। প্রতি সেকেন্ডে ২০০ কোয়াড্রিলিয়ন হিসাব সম্পন্ন করতে পারে। বর্তমানে সামিট রয়েছে যুক্তরাষ্ট্রের টেনিসি অঙ্গরাজ্যে অবস্থিত ওক রিজ ন্যাশনাল ল্যাবরেটরিতে। ,সিএনএন জানায়, করোনাভাইরাস মানুষের দেহের কোষগুলোকে জেনেটিক পদার্থ দিয়ে তৈরি ‘পাইক’ দিয়ে আক্রমণ করে আক্রান্ত করে। সামিটের কাজ ছিল ওই পাইককে আটকে দিতে সক্ষম এমন পদার্থ খুঁজে বের করা। যাতে ভাইরাসটির সংক্রমণ রোধ করা যায়।,গত জানুয়ারিতে চীনা বিজ্ঞানীরা ভাইরাসটির জিনোম ক্রম প্রকাশ করে। ওই গবেষণার ওপর ভিত্তি করে ওক রিজ ল্যাবরেটরির গবেশক মাইকোলাস স্মিথ ভাইরাসটির পাইকের একটি নমুনা তৈরি করেন। ,সামিটের সাহায্যে তিনি নানা পরীক্ষা চালিয়ে দেখেন যে, ভাইরাসটি বিভিন্ন পদার্থের ক্ষেত্রে কি রকম প্রতিক্রিয়া দেখায়। এ রকম ৮০০০ পদার্থের সিমুলেশন চালায় সামিট। সেখান থেকে ৭৭টি পদার্থকে ভাইরাসটির বিরুদ্ধে সক্ষম হিসেবে চিহ্নিত করা হয়।, ,"
করোনা প্রতিরোধে হাত ধোয়া শেখাচ্ছে গুগল ডুডল,"চীনের হুবেইপ্রদেশের উহান শহর থেকে ছড়িয়ে পড়া করোনাভাইরাস সারাবিশ্বে ছড়িয়ে পড়েছে। প্রাণঘাতী করোনাভাইরাসের ভয়াবহতা দিন দিন বাড়ছেই। সারাবিশ্বে ১০ সহস্রাধিক লোকের মৃত্যু হয়েছে এ রোগে। আক্রান্ত হয়েছেন প্রায় আড়াই লাখ মানুষ। সুস্থ হয়ে বাড়ি ফিরেছেন ৪৫ হাজারের বেশি মানুষ।,ভাইরাস প্রতিরোধে হাত ধোয়ার ওপর সবচেয়ে বেশি গুরুত্ব দিয়েছে বিশ্ব স্বাস্থ্য সংস্থা-হু। কারণ হাতের মধ্য দিয়ে এই ভাইরাস শ্বাসনালিতে আক্রমণ করে। ,এবার এই হাত ধোয়ার ওপর গুরত্ব দিয়েছে সার্চ ইঞ্জিন জায়ান্ট গুগল। শুক্রবার হোমপেজে প্রকাশিত এক ভিডিওর মাধ্যমে দেখানো হলো হাত ধোয়ার পদ্ধতি।
ডুডলটিতে রয়েছে একটি প্লে বোতাম। সেটি প্লে করলেই ৫০ মিনিটের অ্যানিমেশনের মাধ্যমে ছয় ধাপে হাত ধোয়া শেখানো হচ্ছে।,আসুন জেনে নিই এই ৬টি ধাপ-,প্রথমে হাতে সাবান মাখাতে হবে। দ্বিতীয় ধাপে আঙুলের খাঁজ পরিষ্কার করতে হবে। তৃতীয় ধাপে দুই হাতের আঙুলগুলো একে অপরের মধ্য দিয়ে কচলে সাবান মাখানো। 
এর পর আঙুলের ডগা পরিষ্কার করে পঞ্চম ধাপে বুড়ো আঙুল কচলে ধোয়া। ,ষষ্ঠ ধাপে হাতের তালু পরিষ্কার। এর পর পানি দিয়ে ভালো করে সাবান ধুয়ে ফেললেই হাত পরিষ্কার হয়ে গেল।,এবার আসা যাক অ্যানিমেটেড ভিডিওতে দেখা যাওয়া ব্যক্তি প্রসঙ্গে। তিনি হাঙ্গেরির আগনাজ সেম্মেলউইস। যিনি মৃত্যুর পর ‘প্রসূতিদের ত্রাণকর্তা’ নামে খ্যাতি পান। ,তার হাত ধরেই বিশ্ব জানতে পারে হাত ধোয়ার উপকারিতা।  অ্যান্টিসেপটিক ধারণার জন্মও দেন তিনিই। সেই বিখ্যাত মানুষটির শেখানো হাত ধোয়া এই একবিংশ শতাব্দীতেও করোনা থেকে রক্ষা করছে মানুষকে।,"
মাল্টিভিটামিন খেলে কি করোনার সংক্রমণ ঠেকানো যাবে?,"করোনা নিয়ে সামাজিক যোগাযোগমাধ্যম ফেসবুকে অনেক গুজব ছড়ানো হচ্ছে। করোনা ঠেকাতে সোশ্যাল মিডিয়ায় প্রতি দিন মাল্টিভিটামিন খাওয়ার পরামর্শ দিয়ে বিভিন্ন পোস্ট শেয়ার করা হচ্ছে। ,তবে এখন কথা হচ্ছে– এসব ওষুধ করোনা প্রতিরোধে আসলেই কি কার্যকর? আর সংক্রমণ ঠেকাতে ভিটামিনের আসলেই কি কোনো ভূমিকা নেই।,পর্যাপ্ত ভিটামিন-মিনারেল শরীরে এলে রোগ প্রতিরোধ ক্ষমতা বাড়ে। প্রয়োজনে ট্যাবলেট-ক্যাপসুল খেলেও কাজ হয়।,তবে বিশেষজ্ঞ চিকিৎসক সুমিত সেনগুপ্তের মতে, চিকিৎসকের পরামর্শ ছাড়া ওষুধ খাওয়া ঠিক নয়। ওষুধ খেলেই যে রোগ প্রতিরোধ করা যাবে এমন নয়।  
এসব ওষুধ না খেয়ে জীবনযাপনের কঠোর কিছু নিয়ম মেনে চলতে হবে। তাই পাতে রাখুন সবুজ সবজি ও ভিটামিনসমৃদ্ধ খাবার।,কী খাবেন? ,১. বাইরের তেল-মসলাদার খাবার, ভাজাপোড়া বা মিষ্টি খাবারের বদলে অল্প তেলে ঘরে রান্না করা খাবার খান। ,২. প্রোটিনসমৃদ্ধ মাছ-মাংস-ডিম-দুধ, শাকসবজি-ফল, বাদাম, বীজ, ভাত, আটার রুটিও খেতে পারেন। ,৩. সংক্রমণ ঠেকাতে ভিটামিন 'এ' সমৃদ্ধ খাবার খান। তৈলাক্ত মাছ, ডিমের কুসুম, চিজ, টোফু, সব রকম বাদাম, বীজ খেতে পারেন।  ,৪. খোসাওয়ালা শস্যদানা যেমন ব্রাউন রাইস, আটার রুটি, খোসাওয়ালা ডাল খেতে পারেন। আর কুমড়ো, গাজরও খেতে পারেন। ,৫. শরীরে জীবাণু ঢুকলে তাকে ধ্বংস করতে ওঠেপড়ে লাগে বি ভিটামিন। বিশেষ করে বি-৬, বি-৯ ও বি-১২। বি-৬ আছে চাল, গম, জোয়ার, বাজরা, ডাল, বিন্স, সবুজ শাকসবজি, ফল, বাদাম, মাছ, চিকেন ও রেড মিটে। ,৬. বি-৯ বা ফলিক অ্যাসিড আছে সবুজ শাকসবজি, ডাল, বিনস, বাদাম, বীজে। আর বি-১২ আছে ডিম, দুধ, মাংস। কাজেই এসব খাবার খেতে পারেন। ,৭. ভিটামিন 'সি' সমৃদ্ধ কমলা, লেবু, বেরি, কিউয়ি, ব্রকোলি, টমেটো, ক্যাপসিকাম খেতে পারেন। ভিটামিন 'ই' পেতে খেতে হবে বাদাম, সবুজ শাকসবজি ও কিছু উদ্ভিজ্জ তেল।,৮. রোগ প্রতিরোধ ক্ষমতা বাড়াতে ভূমিকা আছে ভিটামিন ডি'রও। গায়ে ভালো করে রোদ লাগালেই এর চাহিদা অনেকাংশে পূরণ হয়। আর খেতে পারেন ডিম, মাছ ও দুধ।,৯. খাবারে পর্যাপ্ত আয়রন, জিংক, সেলেনিয়াম থাকাও খুব জরুরি। আয়রন পেতে খান চিকেন, মাছ, ডাল, বিনস, খোসাওয়ালা শস্যদানা। জিংক পাবেন সামুদ্রিক মাছ, মাংস, চিকেন, শুকনো বিন ও বাদামে। ,তথ্যসূত্র: আনন্দবাজার পত্রিকা,"
মুখে রুচি বাড়াবে টক-ঝাল টমেটো পোলাও,"মুখে রুচি বাড়াতে আমার বিভিন্ন ধরনের খাবার খেয়ে থাকি। এবার থেকে পারেন মুখরোচক খাবার টক-ঝাল টমেটো পোলাও।  খুব কম সময়ে পরিবারের প্রিয়জনদের জন্য আর অতিথি আপ্যায়নে ঘরেই তৈরি করুন টক-ঝাল টমেটো পোলাও। ,আসুন জেনে নিই কীভাবে তৈরি করবেন টক-ঝাল টমেটো পোলাও-,উপকরণ,ঘি ১ টেবিল চামচ, তেজপাতা ১টি, লবঙ্গ ৫টি, স্টার মসলা ১টি, দারুচিনি ১ স্টিক, ক্যাশুনাট ১০টি, পেঁয়াজ ১টি (চিকন স্লাইস), আদা-রসুন বাটা ১ টেবিল চামচ, টমেটো ২টি (কুচি), কাঁচামরিচ  ১টি, গাজর অর্ধেকটি (কুচি), মটরশুঁটি ১/৪ কাপ, আলু ১টি (কিউব করে কাটা), মরিচের গুঁড়া আধা চা চামচ, হলুদের গুঁড়া  ১/৪ চা চামচ, লবণ স্বাদমতো, ধনেপাতা কুচি ২ টেবিল চামচ, পুদিনাপাতা কুচি ২ টেবিল চামচ, বাসমতী চাল ১ কাপ।                                            ,প্রস্তুত প্রণালি,২০ মিনিট বাসমতী চাল পানিতে ভিজিয়ে রাখুন। এর পর প্রেসারকুকারে ঘি গরম করে পেঁয়াজ কুচি, গুঁড়া ও বাটা মসলা এবং ক্যাশুনাট ভেজে সবজিগুলো দিয়ে নেড়ে নিন। 
২ মিনিট পর ভিজিয়ে রাখা চাল ও দেড় কাপ পানি দিয়ে নেড়ে ঢাকনা দিয়ে আটকে দিন প্রেসারকুকার। মাঝারি আঁচে দুটি সিটি দিয়ে নামিয়ে নিন। ব্যস হয়ে গেল টক-ঝাল টমেটো পোলাও।,"
"মা থেকে গর্ভস্থ শিশুর করোনা হয় না, জানালেন বিশেষজ্ঞরা","সারাবিশ্ব এখন করোনার কাছে অসহায়। চীনের উহানের সামুদ্রিক বাজার থেকে ছড়ানো এই মারণ রোগ এখন বিশ্বব্যাপী মহামারী। ,প্রাণঘাতী করোনাভাইরাসের ভয়াবহতা দিন দিন বাড়ছেই। সারাবিশ্বে ১০ সহস্রাধিক লোকের মৃত্যু হয়েছে এ রোগে। আক্রান্ত হয়েছেন প্রায় আড়াই লাখ মানুষ। সুস্থ হয়ে বাড়ি ফিরেছেন ৪৫ হাজারের বেশি মানুষ।,এই ভাইরাসের সংক্রমণ ঠেকাতে নেয়া হয়েছে পর্যাপ্ত ব্যবস্থা। তবে এত কিছুর পরও আতঙ্ক কাটছে না গর্ভবতী নারীদের। গর্ভবতী নারীদের আতঙ্ক গর্ভস্থ সন্তানের দেহে সংক্রমণ ছড়িয়ে পড়বে না তো।   ,তবে এই সমস্যার মধ্যেও সম্প্রতি বিশেষজ্ঞরা জানিয়েছেন,  কোনোভাবেই মায়ের থেকে সন্তানের দেহে সংক্রমিত হয় না করোনা ভাইরাস।,‘ফ্রন্টিয়ার ইন পেডিয়াট্রিকস’ জার্নালে এই গবেষণাপত্রটি প্রকাশিত হয়েছে। বর্তমানে গোটা বিশ্বের মধ্যে চীনে সবচেয়ে বেশি মানুষ করোনায় আক্রান্ত। সে দেশের যে সমীক্ষা প্রকাশ পেয়েছে, তাতে দেখা গেছে– ভূমিষ্ঠ সন্তানের দেহে ছড়ায়নি করোনাভাইরাস।   ,ইউহানের ইউনিয়ন হাসপাতালে চারজন করোনা আক্রান্ত গর্ভবতী নারী ছিলেন। তাদের সন্তান জন্মের পর তাদের সোয়াব পরীক্ষা করা হয়। কিন্তু সন্তানদের মধ্যে করোনার কোনো উপসর্গ পাওয়া যায়নি।,হাউঝং ইউনিভার্সিটি অব সায়েন্স অ্যান্ড টেকনোলজির তরফে জানানো হয়েছে, এখনও পর্যন্ত কোনো সদ্যজাত কোভিড-১৯ নিয়ে জন্ম নেয়নি। ,জন্মের পর অনেক শিশুর শরীরে ফুসকুড়ি দেখা দিতে পারে। তবে তার মানে এই নয় যে, ওই শিশুর করোনা হয়েছে। 
বিশেষজ্ঞরা আরও জানিয়েছেন, সিজারের বদলে নরমাল ডেলিভারি হলে করোনার সম্ভাবনা থাকে না। তবে এই প্রসঙ্গে আরও গবেষণার প্রয়োজন বলে জানিয়েছেন বিশেষজ্ঞরা।,তথ্যসূত্র: কলকাতা২৪,"
করোনা: শিশুদের কি বন্ধুদের সঙ্গে খেলতে দেয়া উচিত?,"করোনাভাইরাসের সংক্রমণ ঠেকাতে বাংলাদেশসহ সারাবিশ্বে বন্ধ করে দেয়া হচ্ছে স্কুল। তবে অনেক অভিভাবক স্কুল বন্ধ করে দেয়ার  পর শিশুদের নিয়ে ভ্রমণে বের হচ্ছে, যা শিশুদের জীবনঝুঁকি বাড়িয়ে দিচ্ছে। ,স্কুল বন্ধ মানে বাইরে ঘোরাফেরা নয়, ঘরে থাকতে বলা হয়েছে। যেন আপনার সন্তান করোনাভাইরাসে আক্রান্ত না হয়। তবে স্কুল বন্ধ হওয়ার পর অনেক শিশু খেলতে বাসার বাইরে বের হচ্ছে। এতে করে আপনার সন্তান আক্রান্ত হতে পারে।  ,তাই তাদের ঘরের বাইরে মাঠে ও পার্কে গিয়ে বন্ধুদের সঙ্গে খেলতে দেয়া উচিত নয়।  ,দুই সপ্তাহ আগে ইতালিতে যখন কোভিড-১৯ ছড়িয়ে পড়ছিল। তখন সরকারের পক্ষ থেকে লোকজনকে তখনও ঘরে থাকতে বলা হয়নি। এ ছাড়া খুব একটা গুরুত্ব দেয়া হয়নি। তাই আজ ইতালি মৃত্যুকূপে পরিণত হয়েছে। করোনায় ইতালির মৃত্যুর সংখ্যা চীনকেও ছাড়িয়েছে।  ,অর্থাৎ কোয়ারেন্টিন অর্থ হচ্ছে– নিজ ঘরে অবরুদ্ধ থাকা। বাংলাদেশেও স্কুল-কলেজ বন্ধ করে দেয়ার পর অনেক অভিভাবকই এ নিয়ে উদ্বেগ প্রকাশ করেছেন। সোশ্যাল মিডিয়াতেও এ সময় শিশুদের নিয়ে ঘুরতে যাওয়ার বিষয়ে লোকজন কথাবার্তা বলেছেন।,সংবাদমাধ্যমগুলো থেকে খবর পাওয়া গেছে, স্কুল বন্ধ থাকার কারণে দেশের পযর্টন স্পটগুলোতে লোকজনের ভিড় বেড়েছে।,শিক্ষামন্ত্রী দীপু মনি সতর্ক করে দিয়েছেন, স্কুল-কলেজ বন্ধ করা হয়েছে ভাইরাসের সংক্রমণ ঠেকাতে; বেড়াতে যাওয়ার জন্য নয়।  তিনি বলেন, শিশুদের অবশ্যই ঘরে থাকতে হবে।স্বাস্থ্য বিশেষজ্ঞরা বলছেন, অসুখের সংক্রমণ ঠেকাতে লোকজনকে সমাজের আর সবার কাছ থেকে নিজেকে বিচ্ছিন্ন করে রাখতে হবে।,যুক্তরাষ্ট্রে জন্স হপকিন্স ব্লুমবার্গ স্কুল অব পাবলিক হেলথের রোগতত্ত্ব বিভাগের অধ্যাপক ড. কেরি আলথফ বলছেন, সামাজিকভাবে বিচ্ছিন্ন হয়ে থাকার বিষয়টি সবাইকে মেনে চলতে হবে। একজনকে আরেকজনের কাছ থেকে সবসময় ছয় ফুট দূরে থাকতে হবে। তাই ফুটবল বা বাস্কেটবলের মতো খেলার কোনো সুযোগ নেই।,তবে কিছু খেলা আছে যেগুলোতে আরেকজনের খুব কাছে যেতে হয় না।  যেমন টেনিস, লুকোচুরি, হাইড অ্যান্ড সিক খেলতে পারে। ,তিনি বলছেন, করোনাভাইরাস মানবদেহের বাইরে কয়েক দিন বেঁচে থাকতে পারে সেটি বৈজ্ঞানিকভাবে প্রমাণিত হয়েছে। সে কারণে খেলার মাঠ ও খেলারসামগ্রী এড়িয়ে চলা উচিত।
শিশুরা এই ভাইরাসে খুব কমই আক্রান্ত হচ্ছে। তবে তারা এই ভাইরাসটি অন্যের দেহে ছড়িয়ে দিতে পারে।,তাই আপনার সন্তান ও তার বন্ধুরা হয়তো সুস্থ আছে। কিন্তু তার পরও তাদের মাধ্যমে এই ভাইরাসটি তাদের পরিবারের সদস্যদের মধ্যে ছড়িয়ে পড়তে পারে।
রোগতত্ত্ববিদ ড. ক্যাথরিন সেমারাও বলছেন, লোকজন সামাজিকভাবে কতটা বিচ্ছিন্ন থাকছে সে বিষয়ে স্থানীয় প্রশাসন ও কর্তৃপক্ষকেও সতর্ক থাকতে হবে।,তিনি বলেন, এমনকি আপনি যেখানে থাকেন, সেই এলাকাটিও যদি অবরুদ্ধ না হয়ে থাকে। তার পরও আপনার উচিত ঘরে থাকা। 
বিশেষজ্ঞরা বলছেন, আগামী দিনগুলোতে অভিভাবকদের হয়তো আরও কঠোর হতে হবে। এ সময় অনলাইনে বা ইন্টারনেটে যোগাযোগ করাই নিরাপদ। ,তথ্যসূত্র: বিবিসি বাংলা,"
করোনাভাইরাস যেভাবে মানুষকে মৃত্যুর দিকে ঠেলে দেয়,"গত বছরের ডিসেম্বরে চীনের হুবেইপ্রদেশের উহান শহর থেকে করোনাভাইরাস উৎপত্তিতে প্রথম জানতে পারে বিশ্ব। ভাইরাসের ফলে সৃষ্ট রোগ কোভিড-১৯ এখন সারা বিশ্বে মহামারী রূপ নিয়েছে। অনেক মানুষ এই রোগে মারা যাচ্ছেন। ,তবে আমরা অনেকেই জানি না যে এই ভাইরাস কীভাবে শরীরে আক্রমণ করে আর কেনইবা মানুষের মৃত্যু হয়। 
ইনকিউবেশন বা প্রাথমিক লালনকাল,এ সময় ভাইরাসটি নিজেকে ধীরে ধীরে প্রতিষ্ঠিত করে। শরীর গঠন করা কোষগুলোর ভেতরে প্রবেশ করে সেগুলোর নিয়ন্ত্রণ নিয়ে নেয়ার মাধ্যমে কাজ করে ভাইরাস।
করোনাভাইরাস, যার আনুষ্ঠানিক নাম সার্স-সিওভি-২। এই ভাইরাস নিঃশ্বাসের সঙ্গে আপনার দেহে প্রবেশ করতে পারে। এ ছাড়া আশপাশে কেউ হাঁচি বা কাশি দিলে বা ভাইরাস,সংক্রমিত কোনো জায়গায় হাত দেয়ার পর আপনার মুখে হাত দিলে এই ভাইরাসে আক্রান্ত হতে পারেন। ,শুরুতে এটি আপনার গলা, শ্বাসনালি ও ফুসফুসের কোষে আঘাত করে। এসব জায়গায় করোনার কারখানা তৈরি করে। পরে শরীরের বিভিন্ন জায়গায় নতুন ভাইরাস ছড়িয়ে দেয় এবং আরও কোষকে আক্রান্ত করে।,ইনকিউবেশনের সময়ে প্রথম সংক্রমণ ও উপসর্গ দেখা দেয়ার মধ্যবর্তী সময় স্থায়িত্ব একেকজনের জন্য একেকরকম হয়। তবে গড়ে তা পাঁচ দিন।,উপসর্গ ,১০ জনের মধ্যে আটজন মানুষের জন্যই কোভিড-১৯ একটি নিরীহ সংক্রমণ। আর এর প্রধান উপসর্গ কাশি ও জ্বর।,শরীরে ব্যথা, গলাব্যথা এবং মাথাব্যথাও হতে পারে। তবে উপসর্গ দেখা দেবেই এমন নয়।  শরীরের রোগ প্রতিরোধ ব্যবস্থা ভাইরাস সংক্রমণ হওয়ায় প্রতিক্রিয়া প্রকাশ করার ফলে গায়ে জ্বর আসে।,প্রাথমিকভাবে করোনাভাইরাসের কারণে শুষ্ক কাশি হয়। কোষগুলো ভাইরাসের মাধ্যমে সংক্রমিত হওয়ার কারণে অস্বস্তিতে পড়ার কারণে সম্ভবত শুকনো কাশি হয়ে থাকে।
তবে অনেকের কাশির সঙ্গেই একটা পর্যায়ে থুতু বা কফ বের হওয়া শুরু করবে, যার মধ্যে ভাইরাসের প্রভাবে মৃত ফুসফুসের কোষগুলোও থাকবে।,এ ধরনের উপসর্গ দেখা দিলে পরিপূর্ণ বিশ্রাম, প্রচুর তরল পান করা এবং প্যারাসিটামল খাওয়ার উপদেশ দেয়া হয়ে থাকে। এ ধরনের উপসর্গ দেখা দিলে হাসপাতাল বা বিশেষজ্ঞের পরামর্শ নেয়ার প্রয়োজন নেই। এ অবস্থায় এক সপ্তাহের মধ্যে মানুষ সুস্থ হয়ে যায়।  ,তবে কিছু কিছু মানুষের মধ্যে কোভিড ১৯-এর আরও ক্ষতিকর একটি সংস্করণ তৈরি হয়। এই রোগ সম্পর্কে হওয়া নতুন গবেষণায় ধারণা প্রকাশ করা হয়েছে যে রোগটির এই ধাপে আক্রান্তদের সর্দিও লাগতে পারে।,ভয়াবহ ব্যাধি,এই ধাপের পর যদি রোগ অব্যাহত থাকে, তা হবে শরীরের রোগ প্রতিরোধ ব্যবস্থা ভাইরাসটি সম্পর্কে অতিরিক্ত প্রতিক্রিয়াশীল হওয়ায়। যেই কেমিক্যালগুলো শরীরে বার্তা পাঠাতে থাকে, সেগুলোর প্রতিক্রিয়া তখন শরীরের বিভিন্ন জায়গায় প্রদাহ হয়।,লন্ডনের কিংস কলেজের ড. নাথালি ম্যাকডরমেট বলেন, ভাইরাসটি শরীরে রোগ প্রতিরোধ ব্যবস্থায় ভারসাম্য নষ্ট করে দেয়। ,অতিজটিল রোগ,এখন পর্যন্ত ধারণা করা হচ্ছে যে, প্রায় ৬ শতাংশ করোনা আক্রান্ত ব্যক্তির রোগ অতিজটিল পর্যায়ে যায়। এই ধাপে শরীর স্বাভাবিক কার্যক্রম চালাতে অক্ষম হয় এবং মৃত্যুর বড় ধরনের সম্ভাবনা তৈরি হয়।,মূল সমস্যাটা হয়, এই ধাপে রোগ প্রতিরোধ ব্যবস্থা নিয়ন্ত্রণের বাইরে চলে যেতে শুরু করে এবং সারা শরীরেই বিভিন্ন রকম ক্ষতি তৈরি করে।,রক্তচাপ যখন মারাত্মকভাবে নেমে যায়, তখন এই ধাপে সেপটিক শক পেতে পারেন আক্রান্ত ব্যক্তি। এমনকি তার অঙ্গ-প্রত্যঙ্গ কাজ করা বন্ধ হওয়ারও সম্ভাবনা থাকে।,আর শ্বাস-প্রশ্বাসে তীব্র সমস্যা হওয়ার উপসর্গ দেখা দেয় ফুসফুসে প্রদাহ ছড়িয়ে পড়লে। কারণ সেই সময় শরীরকে টিকিয়ে রাখার জন্য যথেষ্ট অক্সিজেন পুরো শরীরে প্রবাহিত হতে পারে না। এর ফলে কিডনি রক্ত পরিশোধন ছেড়ে দিতে পারে এবং অন্ত্রের দেয়াল ক্ষতিগ্রস্ত হতে পারে।,ডাক্তার ভারত পঙ্খানিয়া বলেন, ভাইরাসটি এত বড়পরিসরে প্রদাহ তৈরি করে যে শরীর পুরো ভেঙে পড়ে। একসঙ্গে একাধিক অঙ্গপ্রত্যঙ্গ ফেল করে।,তথ্যসূত্র: বিবিসি বাংলা,"
"কোথায় কতক্ষণ বেঁচে থাকে করোনা, কী করবেন?","করোনাভাইরাসের সংক্রমণের কারণে প্রতিনিয়ত আতঙ্ক বাড়ছে মানুষের মাঝে। প্রতিদিন এই রোগে আক্রান্ত হয়ে অনেক মানুষ মারা যাচ্ছেন।  ,ড্রপলেটে কী?,করোনাভাইরাস আক্রান্ত ব্যক্তির হাঁচি-কাশি দিলে তার নাক ও মুখ দিয়ে যে জলীয় কণা বা ড্রপলেট বাতাসে বের হয়ে আসে। ফলে কোভিড-১৯ এর জীবাণু ছড়িয়ে পড়তে পারে।
বিজ্ঞানীরা বলছেন, মাত্র একবারের কাশি দিলে বের হতে পারে ৩ হাজার ড্রপলেট। ড্রপলেটের এই কণা গিয়ে পড়তে পারে আরেকজনের গায়ে, কাপড়ে এবং আশপাশের জিনিসের ওপর। তবে কিছু ক্ষুদ্র কণা থেকে যেতে পারে বাতাসেও।,দেখা গেছে, করোনাভাইরাস মলমূত্রের মধ্যে আরও বেশি সময় বেঁচে থাকতে পারে। টয়লেট থেকে ফিরে ভালো করে হাত না ধুলে তার হাতের স্পর্শের সাহায্যে আরও অনেক কিছুতেই এই ভাইরাসটি ছড়িয়ে পড়তে পারে।,যুক্তরাষ্ট্রে সেন্টার ফর ডিজিজ কন্ট্রোল অ্যঅন্ড প্রিভেনশন বলছে, ভাইরাস লেগে আছে এমন কিছু সংস্পর্শ করার পর যদি হাত দিয়ে মুখ স্পর্শ করা হয় তা হলে ভাইরাসটি ছড়াতে পারে। ,বিশ্ব স্বাস্থ্য সংস্থাসহ স্বাস্থ্যসংক্রান্ত অন্যান্য কর্তৃপক্ষও বলছে যে, বারবার সাবান দিয়ে ভালো করে হাত ধুতে হবে। এ ছাড়া যেসব জিনিস ধরা হচ্ছে সেগুলো বারবার জীবাণুমুক্ত করে করোনাভাইরাসের সংক্রমণ প্রতিরোধ করা সম্ভব।,করোনাভাইরাসের আয়ু,এখন জানা সম্ভর হয়নি যে, কোভিড-১৯ এর জীবাণু মানবদেহের বাইরে কতক্ষণ বেঁচে থাকতে পারে। কিছু গবেষণায় দেখা গেছে, সার্স ও মার্স, সেগুলো লোহা, কাঁচ এবং প্লাস্টিকের গায়ে ৯ দিন পর্যন্ত বেঁচে থাকতে পারে। আবার কোনো কোনো ভাইরাস ঠাণ্ডা জায়গায় ২৮ দিনও বেঁচে থাকতে পারে।,যুক্তরাষ্ট্রের ন্যাশনাল ইনস্টিটিউট অব হেলথের একজন ভাইরোলজিস্ট নিলৎজে ফান ডোরমালেন তার সহকর্মীদের নিয়ে গবেষণা চালিয়ে দেখেছেন কোভ-২ বা সার্স ভাইরাস কতক্ষণ বেঁচে থাকতে পারে।,দেখা গেছে, কাশি দেয়ার পর থেকে ড্রপলেটের মধ্যে এই ভাইরাসটি তিন ঘণ্টা পর্যন্ত বেঁচে থাকতে পারে।
ক্ষুদ্র ড্রপলেটে, যার আকার ১ থেকে ৫ মাইক্রোমিটার (মানুষের চুলের ৩০ গুন চিকন) সার্স ভাইরাস কয়েক ঘণ্টা পর্যন্ত বেঁচে থাকে।,
গবেষণা বলছে, ভাইরাসটি দরজার হাতল, প্লাস্টিক ও লেমিনেটেড ওয়ার্কটপ ও কঠিন বস্তুর ওপর দীর্ঘ সময় বেঁচে থাকতে পারে। আর কপারের কোন জিনিসে পড়লে এর মৃত্যু হতে চার ঘণ্টা সময় লেগে যেতে পারে।,কী করবেন?,১. গবেষণায় দেখা গেছে, এই ভাইরাস ১ মিনিটেই নিষ্ক্রিয় করে ফেলা যেতে পারে। ৬২-৭১ শতাংশ অ্যালকোহল মিশ্রিত তরল পদার্থ দিয়ে কোনো জিনিসকে করোনামুক্ত করা যায়।,২. ০.৫ শতাংশ হাইড্রোজেন প্রিঅক্সাইড এবং ০.১ শতাংশ সোডিয়াম হাইপোক্লোরাইট মেশানো ব্লিচ দিয়েও করোনাভাইরাস নির্মূল করা সম্ভব।,৩. উচ্চ তাপমাত্রা ও আদ্রতার কারণেও অন্যান্য করোনাভাইরাসের দ্রুত মৃত্যু হতে পারে।,৪. সার্সের জন্য দায়ী করোনাভাইরাস ৫৬ ডিগ্রি সেলসিয়াসের বেশি তাপমাত্রায় বেঁচে থাকতে পারে না।,কতক্ষণ বেঁচে থাকে কোভিড-১৯ এর জীবাণু,বিজ্ঞানীরা বলছেন, কোভিড-১৯ এর জন্য দায়ী ভাইরাসটি কতক্ষণ বেঁচে থাকতে পারে তা নির্ভর করে এটি কোন ধরনের বস্তুর গায়ে পড়েছে তার ওপর।,দরজার শক্ত হাতল, লিফটের বাটন এবং কিচেন ওয়ার্কটপের মতো শক্ত জিনিসের গায়ে প্রায় ৪৮ ঘণ্টা টিকে থাকতে পারে। তবে এর আগের গবেষণায় দেখা গেছে, সহায়ক পরিবেশে সব ধরনের করোনাভাইরাস এক সপ্তাহও বেঁচে থাকতে পারে।,তথ্যসূত্র: বিবিসি বাংলা,"
যেভাবে শরীরে বাসা বাঁধে করোনাভাইরাস,"সারা বিশ্বের আতঙ্ক ছড়িয়েছে করোনাভাইরাস। এই রোগে আক্রান্ত হয়ে হাজার হাজার মানুষের মৃত্যু হচ্ছে। ,করোনায় আক্রান্ত হলে শ্বাসকষ্ট, জ্বর, মাথাব্যথা, হাঁচি, কাশির সমস্যা হয়ে থাকে। এসব উপসর্গ দেখা দিলে ঘর থেকে বের না হওয়া ভালো। এ ছাড়া চিকিৎসকের পরামর্শ নিয়ে ওষুধ খেতে হবে।  ,তবে আমরা অনেকেই জানি না যে, শরীরে কীভাবে বাসা বাঁধছে এই ভাইরাস? আর কীভাবে ছড়িয়ে পড়ে এই ভয়াবহ সংক্রমণ। 
টেক্সাস বিশ্ববিদ্যালয় একদল গবেষকের দাবি, করোনাভাইরাসের সংক্রমণে কোষগুলো ফুলে ওঠে। ভাইরাস অণুগুলো ফেটে চারপাশের অন্য কোষগুলোতে ছড়িয়ে পড়ে সংক্রমণ। সংক্রমণ দ্রুত ব্রঙ্কিওল টিউবে ছড়িয়ে পড়ে। ,তারা আরও বলেন, এ সময় শুরু হয় গলাব্যথা আর শুকনো কাশি। সংক্রমণ আরও বাড়লে ভাইরাসের অণুগুলো ক্রমশ ছড়িয়ে ফুসফুসের মিউকাস মেমব্রেনে। ফুসফুসের দুই পাশের পেরিফেরিয়াল অংশ থেকে সংক্রমণ ছড়িয়ে পড়ে শ্বাসনালির ওপরে ট্রাকিয়ার দিকে। ,সংক্রমণ ফুসফুসে ছড়িয়ে পড়লে শরীরে অক্সিজেনের ঘাটতি দেখা দেয়। শরীর থেকে কার্বন ডাইঅক্সাইড অপসারণের কাজটিও সঠিকভাবে হয় না। ফলে শরীরের বিভিন্ন অঙ্গপ্রত্যঙ্গ ক্রমশ দুর্বল ও নিস্তেজ হয়ে পড়ে।,আক্রান্তদের পরীক্ষা করে দেখা গেছে, ভাইরাসের সংক্রমণে ফুসফুসের দুই পাশের পেরিফেরিয়াল অংশে হালকা, পালতা আস্তরণ দেখা যায়। সংক্রমণ যত বাড়ে, ওই আস্তরণ ততই ঘন হয়। ,বিশেষজ্ঞ চিকিৎসকদের মতে, এ ভাইরাস শরীরে প্রবেশ করার পর এক সপ্তাহ কোনো লক্ষণ দেখা দেয় না। সংক্রমণ বাড়ার সঙ্গে সঙ্গে সাত দিন পর থেকে হঠাৎ করেই জ্বর, সর্দি-কাশি, মাথাব্যথা শুরু হয়। ,তাই বিশেষজ্ঞদের পরামর্শ, প্রত্যেকেরই ভাইরাসের সংক্রমণের লক্ষণগুলো অপেক্ষা না করে আগে থেকেই চিকিৎসকের পরামর্শ নিতে হবে।
 
তথ্যসূত্র: জিনিউজ,"
গরমে আরাম পেতে এয়ার কন্ডিশনার,"নতুন সংসার শুরু করেছে জোবায়ের-আফরিন। নতুন জীবন, তাই সবকিছুতেই চাই তাদের নতুনত্ব। ঘরের অন্দরসজ্জা থেকে রান্নাঘর, সবকিছুই তারা ঢেলে সাজাতে চায়। জোবায়ের কাজ করছেন একটি বহুজাতিক উন্নয়ন সংস্থায় আর আফরিন কাজ করছেন একটি স্টার্টআপ প্রতিষ্ঠানে। ,দু’জনই সকালে বাসা থেকে বেরিয়ে ফেরেন রাতে। ব্যস্ততার জীবন। এই ব্যস্ততার ফাঁকে যতটুকু ফুরসত মেলে, সেই সময়টা তারা ব্যয় করেন ঘর গোছানো ও দৈনন্দিন কাজে। পাঁচতলা বাড়ির সব থেকে উঁচু ফ্ল্যাটটিতে এই দম্পতির লাল-নীল সংসার।,নিশুতি রাতে গোটা শহর যখন ঘুমিয়ে পড়ে তখন চাঁদের আলো তাদের বারান্দাকে আলোকিত করে রাখে কিংবা জানালা দিয়ে দখিনা বাতাস যখন তাদের শরীরে পরশ বুলায় তখন তাদের শরীর ও মন জুড়ানোর পাশাপাশি তাদের মাঝে অদ্ভুত অনুভূতি খেলে যায়। এসব কারণেই বাসাটি তাদের বেশ পছন্দের। ,শীত পেরিয়ে আগমন ঘটেছে ঋতুরাজ বসন্তের। এই সময়ে প্রকৃতি ধারণ করেছে নবরূপ। চারপাশে কোকিলের কুহু কুহু ডাক। গাছপালা সেজেছে সম্পূর্ণ নতুন রূপে। এই দম্পতির বাসাটি হরেক রকমের গাছপালায় ঘেরা। প্রকৃতির এই রূপ বদলানোর খেলা তারা বারান্দায় বসে বেশ উপভোগ করে। ,তবে আর কিছুদিন বাদেই বিদায় নেবে ঋতুরাজ বসন্ত। রুদ্রমূর্তি ধারণ করে আসবে গ্রীষ্ম। এই বিষয়টি তাদের কপালে চিন্তার ভাঁজ ফেলেছে। গ্রীষ্মকালের সূর্যের প্রখর তাপে তেঁতিয়ে  উঠবে তাদের বাসার ছাদ। যার প্রভাব পড়বে তাদের দৈনন্দিন জীবনের ওপর। ,এ কারণে গ্রীষ্মকাল আসার আগেই তারা এয়ার কন্ডিশনার কেনার ভাবলেন। কিন্তু এখানেও সমস্যা। বাজারে অনেক ব্র্যান্ডের এয়ার কন্ডিশনার রয়েছে। এর মধ্যে ভালো ব্র্যান্ড বাছাই করতে গিয়ে তারা দ্বিধায় পড়ে। উপরন্তু, বিদ্যুৎ বিলের বিষয়টিও তাদের মাথায় রাখতে হবে। ,এ অবস্থায় তাদের সব জল্পনা-কল্পনার অবসান ঘটিয়ে ত্রাতা হয়ে আসলেন তাদের এক বন্ধু। খোঁজ দিলেন সিঙ্গারের পরিবেশবান্ধব ও বিদ্যুৎ সাশ্রয়ী গ্রিন ইনভার্টার এয়ার কন্ডিশনারের। জোবায়ের আর আফরিন তাই এক ছুটির দিনে সিঙ্গারের এক শো-রুমে গেলেন। ,শো-রুম থেকে গ্রিন ইনভার্টার এয়ার কন্ডিশনারের ১, ১.৫ ও ২ টনের তিনটি মডেল থেকে পছন্দানুযায়ী ও তাদের কক্ষপোযোগী একটি এসি কিনে নেয়। সিঙ্গারের এয়ার কন্ডিশনারগুলোতে ব্যবহার করা হয়েছে গ্রিন ইনভার্টার প্রযুক্তি, গোল্ড ফিন প্রযুক্তি ও পরিবেশবান্ধব আর৪১০এ রেফ্রিজারেন্ট। ,যা শুধু ৬০ শতাংশ বিদ্যুৎ সাশ্রয়ই করে না এর পাশাপাশি এই এয়ার কন্ডিশনারগুলো কার্বন নিঃসরণ কমিয়ে আনার পাশাপাশি গ্রিন হাউজ গ্যাস নিঃসরণও কমায়।,আসন্ন গ্রীষ্মকালকে সামনে রেখে জোবায়ের-আফরিন দম্পতির মতো যারা এসি কেনার কথা ভাবছেন তারা নিশ্চিন্তে সিঙ্গারের গ্রিন ইনভার্টার এয়ার কন্ডিশনার ক্রয় করতে পারেন। পরিবেশবান্ধব ও বিদ্যুৎ সাশ্রয়ী এই গ্রিন ইনভার্টার এয়ার কন্ডিশনারগুলো ব্যবহারকারীদের একটি স্বাচ্ছন্দ্য ও নিশ্চিন্ত জীবন উপভোগে সাহায্য করবে।,"
লাভ ম্যারেজ করার আগে যেসব বিষয় খেয়াল রাখবেন,"একটা সময় ছিল যখন বাবা-মায়ের পছন্দে বেশিরভাগ ছেলেমেয়ে বিয়ে করতেন। তবে এখন আর তেমনটি দেখা যায় না। এখন অনেক ছেলেমেয়ে লাভ ম্যারেজ করে থাকেন।   
তবে লাভ ম্যারেজ করা দম্পতিদের বিয়ের আগে অনেক সমস্যায় পড়তে হয়। তাই কিছু বিষয় জানা থাকলে তা উভয়ের জন্য মঙ্গল হতে পারে। ,আসুন জেনে নিই লাভ ম্যারেজের ক্ষেত্রে যেসব বিষয় জানা জরুরি-,১. বিভিন্ন ঐতিহ্য এবং সংস্কৃতি লাভ ম্যারেজের ক্ষেত্রে যদি ছেলে ও মেয়ের জাতি আলাদা হয় এবং উভয়েই ভিন্ন জায়গায় বসবাস করে, তবে সে ক্ষেত্রে কিছু বাধা আসে।
এমন পরিস্থিতিতে উভয়েরই উচিত একে অপরের পাশাপাশি উভয়ের পরিবারকেও সমানভাবে গ্রহণ করার জন্য প্রস্তুত থাকা। ,২. বিয়ের পর দুজনেরই উচিত পরিবারের অন্য সদস্যদের যত্ন নেয়া, সবার সঙ্গে মানিয়ে চলা। ,৩. ধৈর্য ধরা অত্যন্ত গুরুত্বপূর্ণ। ভিন্ন দুটি মানুষ যখন তাদের গোটা জীবনটা একসঙ্গে কাটানোর সিদ্ধান্ত নেয়, তখন তাদের এই পথে অনেক সমস্যার মুখোমুখি পড়তে হয়। ,৪. সম্পর্ক ও বিবাহিত জীবনের মধ্যে অনেক পার্থক্য রয়েছে। তাই ধৈর্য ধরার পাশাপাশি প্রতিটি পদক্ষেপে নতুন চ্যালেঞ্জের মুখোমুখি হতে পারেন। ,৫. অ্যারেঞ্জ ম্যারেজ হোক বা লাভ ম্যারেজ, ইচ্ছা না করলেও আপনাকে অনেক কিছু মানিয়ে নিতে হবে। ,৬. একে অপরের সংস্কৃতি বোঝার চেষ্টা করুন। এবং উভয়ই আলাদা আলাদা দেশের হওয়ার জন্য দুজনেরই সংস্কৃতিতে ভিন্নতা দেখা দেয়। আপনি যদি এমন কাউকে বিয়ে করেন, তবে তার সংস্কৃতিটিও বোঝার চেষ্টা করুন। ,৭. সঙ্গী ও পরিবারের ঐতিহ্য ও রীতিনীতি গ্রহণ করা ভালো। তবে নিজের শিকড়কে কখনই ভুলে যাওয়া উচিত নয়। ,৮. সমাজের কথায় কান দেবেন না। কারণ সমাজে লাভ ম্যারেজ সম্পর্কে মানুষের মানসিকতা ভালো নয়। ,তথ্যসূত্র: বোল্ডস্কাই,"
ওজন কমাতে চাইলে প্রতিদিন কতটুকু চিনি খাবেন?,"অনেকেই মনে করেন মিষ্টি খেলে ওজন বেড়ে যায়। তবে আপনি হয়তো জানেন না মিষ্টি খেয়েও ওজন কমানো যায়।  যারা ওজন কমাতে চান, তারা হয়তো খাবার তালিকা থেকে মিষ্টি বাদ দিয়েছেন। ,দেহের বাড়তি মেদ ঝরানোর জন্য খেতে পারেন চিনি। আর ফল, সবজি, অপরিশোধিত শষ্যের খাবার, প্রোটিনসমৃদ্ধ খাবার খেতে পারেন। ,পুষ্টিবিষয়ক একটি ওয়েবসাইটে যুক্তরাষ্ট্রের ‘ক্লিভল্যান্ড ক্লিনিক’য়ের নিবন্ধিত পুষ্টিবিদ অ্যানা কিপেন বলেন, এ তথ্য সঠিক যে  অতিরিক্ত চিনি খেয়ে ওজন কমানো সম্ভব নয়। চিনি আমাদের শরীরের নানাভাবে ক্ষতিকর প্রভাব রাখে। ,তিনি আরও বলেন, ফলে যে চিনি তা পরিশোধিত চিনি থেকে সম্পূর্ণ ভিন্ন। মিষ্টি স্বাদের আপেলে শর্করা থাকে সঙ্গে আরও থাকে উচ্চ মাত্রায় আঁশ ও পুষ্টিগুণ। যা দিতে পারে পেট ভরা অনুভূতি। তাই বিস্কুটের মতো রক্তে শর্করার মাত্রা হঠাৎ বাড়িয়ে দেয় না।,তাই ওজন কমানোর চেষ্টায় থাকলে বাদ দিতে হবে পরিশোধিত চিনি, প্রাকৃতিক চিনি নয়।,তারপরও ওজন কমাতে চিনি খেতে পারেন তবে তা হবে প্রতিদিন ২০ গ্রাম বা তারও কম। স্বাস্থ্য সুরক্ষা পেতে হলে অতিরিক্ত চিনি খা্ওয়া যাবে না। 
চিনি থেকে নানান রকম রোগ। হৃদসংক্রান্ত সমস্যা, স্থূলতা বা যকৃতে চর্বি জমার মতো সমস্যা হতে পারে।”
অ্যানা বলেন, “২০ গ্রাম পরিমাণ চিনি খুবই কম। ,কী খাবেন?,১. যদি চিনি খাওয়ার ইচ্ছে কমাতে চাইলে খেতে পারেন এক টুকরো ডার্ক চকলেট। এই ডার্ক চকলেট হতে হবে অন্তত ৭২ শতাংশ বা তার বেশি কোকোয়া সমৃদ্ধ। ,২. খেতে পারেন সাধারণ টক দই। আর সঙ্গে থাকবে আধা কাপ বেরি। ,৩. বাদামে মেশানো কিশমিশ হতে পারে মুখরোচক খাবার, যা চিনি খাওয়ার বিকল্প হিসেবে কাজ করবে। 
চিনি বা মিষ্টি খাওয়ার ইচ্ছে কমানো সহজ নয়। তবে এভাবে শুরু করলে কমবে ওজন। 
 ,"
ভুলে করোনা সংক্রান্ত পোস্ট ব্লক করল ফেসবুক,"করোনাভাইরাস নিয়ে এখন সামাজিক যোগাযোগমাধ্যম ফেসবুকে পোস্ট দিচ্ছেন অনেকে। তবে ভুলে করোনা সংক্রান্ত পোস্টগুলো ব্লক করেছে ফেসবুক। ওই পোস্টগুলোর অধিকাংশই সংবাদ। ,বুধবার এ খবর জানিয়েছে বিজনেস ইনসাইডার।,পোস্ট নিয়ে কোনো ধরনের সমস্যা না থাকলেও ফেসবুকের অ্যান্টি স্প্যাম ফিল্টার ওই পোস্টগুলোকে ‘বাগ’ হিসেবে চিহ্নিত করে ব্লক করে দিচ্ছে। ,এদিকে মঙ্গলবার কয়েকজন ফেসবুক ব্যবহারকারী সামাজিক যোগাযোগের মাধ্যম, অন্য আরেকটি জনপ্রিয় প্লাটফর্ম টুইটারে পোস্ট দিয়ে বলেছেন, কয়েকটি নির্দিষ্ট সংবাদমাধ্যমের,কোনো কন্টেন্ট তারা ফেসবুকে শেয়ার করতে পারছেন না। সেই তালিকায় রয়েছে– বিজনেস ইনসাইডার, বাজফিড, দ্য আটলান্টিক এবং দ্য টাইমস অব ইসরাইল। তারা ঠিক নিশ্চিত হতে পারছে না, কেন এমনটি হচ্ছে। ওই টুইটার পোস্টগুলোতে ফেসবুক কর্তৃপক্ষকে মেনশন করা হলেও তারা কোনো মন্তব্য করেননি।,অন্যদিকে নভেল করোনাভাইরাসের কারণে সৃষ্ট কোভিড-১৯ রোগ বৈশ্বিক মহামারীতে রূপ নেয়ার পর ফেসবুক তাদের অনেক কন্টেন্ট মডারেটরকে ছুটিতে পাঠিয়েছে। এখন শুধু সফটওয়্যারের মাধ্যমে স্বয়ংক্রিয়ভাবে পোস্টগুলো পরীক্ষা করা হচ্ছে।   , ,"
ওয়ার্ল্ডমিটারে বাংলাদেশের করোনা নিয়ে ভুল তথ্য,"বাংলাদেশে নভেল করোনাভাইরাসে (কোভিড-১৯) আক্রান্ত হয়ে একজন নারীর মৃত্যু হয়েছে বলে তথ্য দিয়েছে বিশ্বব্যাপী করোনাভাইরাসে আক্রান্তদের তথ্য সার্বক্ষণিক প্রদর্শন করা ওয়েবসাইট ওয়ার্ল্ডমিটার। ,তবে জাতীয় রোগতত্ত্ব, রোগনিয়ন্ত্রণ ও গবেষণা প্রতিষ্ঠান (আইইডিসিআর) বলেছে এ তথ্য সম্পূর্ণ ভুল। ,ওয়ার্ল্ডমিটারে যে তরুণীর মৃত্যুর কথা বলা হচ্ছে, তিনি গ্যাস্ট্রোইনটেস্টাইনাল সমস্যায় ভুগছিলেন। তার শরীরে জ্বর থাকলেও করোনাভাইরাস শনাক্ত হয়নি। 
পরে ওয়ার্ল্ডমিটারও তাদের পরিসংখ্যানে বাংলাদেশে একজনের মৃত্যুর তথ্যটি প্রত্যাহার করে নিয়েছে।,আইইডিসিআরের পরিচালক অধ্যাপক ডা. মীরজাদী সেব্রিনা ফ্লোরা জানান, বাংলাদেশে করোনাভাইরাসে আক্রান্ত হয়ে কেউ মারা যায়নি। 
এ নিয়ে বাংলাদেশে করোনাভাইরাস (কভিড-১৯) আক্রান্ত রোগীর সংখ্যা দাঁড়াল ১০ জনে। এর মধ্যে তিনজন সুস্থ হয়ে উঠেছেন।,মঙ্গলবার নতুন যে দুজন করোনা আক্রান্ত রোগীর কথা জাতীয় রোগতত্ত্ব, রোগনিয়ন্ত্রণ ও গবেষণা প্রতিষ্ঠান (আইইডিসিআর) জানিয়েছেন এদের মধ্যে একজন কোয়ারেন্টিনে থাকা এই ইতালিফেরত নাগরিক।, ,"
ঘরেই তৈরি করুন চিকেন ভেজিটেবল স্টার ফ্রাই,"বেশিরভাগ শিশুর ঘরের খাবারের চেয়ে বাইরের খাবারের প্রতি আগ্রহ বেশি। তাই ঘরের খাবার পছন্দের তালিকায় রাখতে নিজ হতে তৈরি করতে পারেন চিকেন ভেজিটেবল স্টার ফ্রাই। ,চিকেনের স্বাদ ও সবজির পুষ্টিগুণ মিলে তৈরি করতে পারেন চিকেন ভেজিটেবল স্টার ফ্রাই। আসুন জেনে নিই কীভাবে তৈরি করবেন চিকেন ভেজিটেবল স্টার ফ্রাই-,উপকরণ,ফার্ম ফ্রেশ বাটার তিন টেবিল চামচ, চিকেন ৫০০ গ্রাম, লবণ স্বাদমতো, সয়াসস চার চা চামচ, অয়েস্টার সস চার টেবিল চামচ, গোলমরিচের গুঁড়া এক চা চামচ, সবজি এক কাপ (ইচ্ছে অনুযায়ী), কাঁচামরিচ চার/পাঁচটি।,যেভাবে তৈরি করবেন,একটি বাটিতে মুরগির মাংস, লবণ, সয়াসস, অয়েস্টার সস ও গোলমরিচের গুঁড়া ভালোভাবে মিশিয়ে নিন। এবার ফ্রাইপ্যানে ফার্ম ফ্রেশ বাটার দিন। এবার এসব উপাদানে সবজি, লবণ, গোল মরিচের গুঁড়া দিয়ে হালকা করে ভেজে নামিয়ে নিন। এতে মেরিনেট করা চিকেন দিয়ে হালকা করে ভাজুন।,ভাজা হলে কাঁচামরিচ, সয়াসস, অয়েস্টার সস ও ভেজে রাখা সবজি দিয়ে রান্না করুন। সবশেষে গোলমরিচের গুঁড়া কিছুক্ষণ রান্না করে নামিয়ে পরিবেশন করুন চিকেন ভেজিটেবল স্টার ফ্রাই।,"
"মানবদেহ যেভাবে লড়ছে করোনার বিরুদ্ধে, জানালেন অস্ট্রেলীয় বিজ্ঞানীরা","নতুন করোনাভাইরাস কোভিড ১৯-এর সঙ্গে লড়ছে পুরো বিশ্ব। আর ভয়াবহ এই রোগে মানুষের শরীরের রোগ প্রতিরোধব্যবস্থার লড়াইয়ের কৌশল আবিষ্কারের দাবি করেছেন অস্ট্রেলীয় বিজ্ঞানীরা। ,মঙ্গলবার এ বিষয়ে একটি প্রতিবেদন প্রকাশিত হয়েছে গবেষণা পত্রিকা নেচার মেডিসিনে।,বিবিসি অনলাইনের প্রতিবেদনে বলা হয়, নেচার মেডিসিনে প্রকাশিত প্রবন্ধে বলা হয়েছে, সাধারণ ফ্লু আক্রান্ত হলে মানুষে যেভাবে সুস্থ হয়ে উঠে একই প্রক্রিয়ায় করোনাভাইরাস থেকেও সেরে উঠছে।,আর এই ভাইরাসে শরীরের রোগ প্রতিরোধব্যবস্থার কোনো কোষগুলো সক্রিয় ভূমিকা নেয়, তা খুঁজে পেলে এর প্রতিষেধক তৈরি সহজ হবে। অস্ট্রেলীয় বিজ্ঞানীদের নতুন এ ফল আশ্বস্ত করেছে গবেষণারত অন্য বিজ্ঞানীদের। মেলবোর্নের পিটার ডোহার্টি ইনস্টিটিউট ফর ইনফেকশন অ্যান্ড ইমিউনিটি পরিচালিত এ,গবেষণাকে অনেকেই ‘ব্রেক–থ্রু’ হিসেবে বর্ণনা করছেন। এই গবেষণা আরও এগিয়ে নিতে প্রতিষ্ঠানটিকে নতুন করে আর্থিক তহবিল দিয়েছেন অস্ট্রেলীয় সরকার ও চীনের ধনকুবের জ্যাক মা।,গবেষক দলটির অন্যতম সদস্য অধ্যাপক ক্যাথেরিন কেডজিয়েরস্কা বলেন, আবিষ্কারটি খুবই গুরুত্বপূর্ণ। এ গবেষণার মাধ্যমে আমরা বুঝতে শুরু করেছি শরীর করোনাভাইরাসের সঙ্গে কীভাবে লড়াই করে।,বৈশ্বিকভাবে ছড়িয়ে পড়া এই ভাইরাসে এখন পর্যন্ত বিশ্বের ১৬৫ দেশের ১ লাখ ৭০ হাজারের বেশি মানুষ আক্রান্ত হয়েছে। মারা গেছে সাত হাজারের বেশি মানুষ। আক্রান্ত মানুষের একটি বড় অংশই সেরে উঠছে। ,প্রথমবারের মতো বিজ্ঞানীরা শরীরের চারটি প্রহরী কোষকে শনাক্ত করেছেন, যা নতুন করোনাভাইরাসের সঙ্গে লড়াই করে। এই কোষগুলোকে শনাক্তের জন্য বিজ্ঞানীরা মাঝারি মাত্রায় আক্রান্ত এক ব্যক্তিকে পর্যবেক্ষণ করেন।,যার আগে অন্য কোনো রোগে আক্রান্ত হওয়ার ইতিহাস নেই। অস্ট্রেলিয়ার এক হাসপাতালে চিকিৎসা নেয়া চীনের উহানের ৪৭ বছর বয়সী ওই আক্রান্ত নারী ১৪ দিনের মধ্যেই সুস্থ হয়ে ওঠেন।
গবেষকরা জানান, চিকিৎসাকালে সংশ্লিষ্ট বিজ্ঞানীদের পুরো দল ওই রোগীর শরীরের রোগ প্রতিরোধব্যবস্থা কীভাবে সাড়া দিচ্ছে, তা পর্যবেক্ষণ করেন। ,ওই নারীর শরীরের উন্নতি হতে শুরু করার তিন দিন আগে থেকে তার রক্তে বিশেষ কিছু কোষের উপস্থিতি দেখা যায়। ইনফ্লুয়েঞ্জায় আক্রান্ত রোগীর ক্ষেত্রেও সেরে ওঠার আগে আগে একই ধরনের কোষের আবির্ভাব দেখা যায়।,অধ্যাপক ক্যাথেরিন কেডজিয়েরস্কা বিবিসি অনলাইনকে বলেন,  ‘পর্যবেক্ষণের এই ফল আমাদের ভীষণভাবে আবেগাপ্লুত করে। চার সপ্তাহ ধরে আমরা একটানা কাজ করেছি।’,সোয়াইনবার্ন ইউনিভার্সিটি অব টেকনোলজির স্বাস্থ্য বিজ্ঞানের ডিন ব্রুস থমসন বলেন, ‘ভাইরাসটি মোকাবেলায় শরীরের প্রহরী কোষের সক্রিয় হওয়ার ক্ষণ নির্ধারণের মধ্য দিয়ে এর গতিপ্রকৃতি সম্পর্কে অনুমান করা সম্ভব। শরীর কখন সাড়া দিচ্ছে, জানলে ভাইরাসটি থেকে মুক্তি কতদূরে তা জানা যাবে। ,এই অগ্রগতির বিষয়ে অস্ট্রেলিয়ার স্বাস্থ্যমন্ত্রী গ্রেগ হান্ট জানান, এই আবিষ্কার ভাইরাসটির প্রতিষেধক খুঁজে পেতে সহায়তা করবে। ,"
সোশ্যাল আইসোলেশনে যা করবেন,"সারাবিশ্বে এখন করোনা আতঙ্ক ছড়িয়ে পড়েছে। তাই কারও করোনা সন্দেহ হলেই তাকে রাখা হচ্ছে হোম কোয়ারেন্টাইনে। ,তবে চিকিৎসকদের মতে, আতঙ্কের কোনো কারণ নেই। কয়েকটা দিন ঘরে বিশ্রামে থাকলে এই রোগকে নিয়ন্ত্রণ করা সম্ভব। রোগ হলে আক্রান্তকে ‘সোশ্যাল আইসোলেশন’-এ থাকার পরামর্শ দিচ্ছেন চিকিৎসকরা।,সোশ্যাল আইসোলেশনের ওপরে নির্ভর করেই সংক্রমণ ঠেকিয়ে রাখার কথা ভাবছেন চিকিৎসকরা। ,এ ধরনের সোশ্যাল আইসোলেশনের মানে কী? আর কেনইবা তা করা হয়?,সংক্রামক অসুখ বিশেষজ্ঞ সুমিত সেনগুপ্তের মতে, সোশ্যাল আইসোলেশন হচ্ছে– বাড়িতে থেকেই সমাজের সব রকম জমায়েত থেকে দূরে থাকা। 
তিনি বলেন, প্রয়োজনেই মানুষকে অন্য মানুষের সংস্পর্শে আসতে হয়। অফিস, ক্লাব, পাড়ার আড্ডা, স্কুল-কলেজ, জিম, নানা রকম পার্টি, অনুষ্ঠান, বাজার, পারিবারিক জমায়েত,,যাতায়াত সব মিলিয়েই বাইরের মানুষজনের সংস্পর্শে আসতে হয় তাকে। কেউ অসুস্থ মনে হলে তাকে ১৪ থেকে ১৫ দিন এসব না করে ঘরে বসে থাকলে অসুখ ভালো হয়। আর রোগ ঠেকিয়ে রেখে সংক্রমণ প্রতিরোধ করার এটিই উপায়।,বিশেষজ্ঞদের মতে, সোশ্যাল আইসোলেশন মানে একঘরে হয়ে থাকা নয়। বরং কিছু দিন কয়েকটা নিয়ম মেনে চলা।,কী করবেন?,১. এ সময় রান্নার কাজ নিজেই করুন। সম্ভব না হলে খাবার ডেলিভারি করে এমন কোনো সংস্থাকে অর্ডার করে দিন। ফোনে বলে রাখুন দরজার কাছে খাবার নামিয়ে রেখে যেতে। টাকা-পয়সা দিন অনলাইনে। ,২. ঘরে কেউ থাকলে সারাক্ষণ সার্জিক্যাল মাস্ক পরে থাকুন। রোগীর জন্য রান্নাবান্না করা বা খেতে দিতে বাধা নেই। ,৩. রোগীকে দেখভালের সময় পরে থাকুন এন ৯৫ মাস্ক। মাস্ক পরা থাকলে ও ঘন ঘন হাত ধুলে কোনো ভয় নেই।,৪. বিশেষ প্রয়োজনে রোগীকে চিকিৎসকের কাছে নিতে হলে মাস্ক  পরতে হবে। ঘরে ফিরে সাবান বা ইথাইল অ্যালকোহল মেশানো হ্যান্ডওয়াশে এবং পানি দিয়ে গোসল ও কাপড় কাচতে হবে। ,৫. যোগাসন ও শরীরচর্চা শরীরের রোগ প্রতিরোধ ক্ষমতা বাড়াবে। তাই জিমে না গিয়ে বাড়িতেই তা করতে পারেন। ,৬. ফোনে কথা বলা বা ভিডিও দেখায় কোনো বাধা নেই। শুধু আপনার ব্যবহারের ফোনটিকে আলাদা করে রাখুন।,৭. গামছা তোয়ালেসহ গোসলের উপকরণ প্রতিদিন গরম পানিতে ফুটিয়ে নিন। চিকিৎসকের পরামর্শমতো রোগ প্রতিরোধ ক্ষমতা বাড়ানোর ওষুধ ও খাবার খান।,৮. রোগীর ব্যবহারের ঘর ও জিনিস আলাদা করে রাখতে পারলে ভালো। দরকার না পড়লে সেই ঘরে অন্য কারও প্রবেশ না করা ভালো।  ,৯. দেখভাল করতে তার ঘরে ঢুকলে বেরিয়েই ভালো করে হাত-পা ধুয়ে নিন। পরে থাকুন মাস্ক।,তথ্যসূত্র: আনন্দবাজার পত্রিকা,"
করোনা: ইচ্ছেমতো প্যারাসিটামল খেলে ভয়াবহ ক্ষতি,"চীনের হুবেইপ্রদেশের উহান শহর থেকে সারাবিশ্বে ছড়িয়ে পড়েছে করোনাভাইরাস। বাংলাদেশেও বাড়ছে করোনাভাইরাসে আক্রান্তের সংখ্যা।,করোনাভাইরাস সাধারণ ফ্লুয়ের মতো। এই ভাইরাসের কোনো ওষুধ বা টিকা এখনও আবিষ্কৃত হয়নি। তাই প্রতিরোধই হচ্ছে এই ভাইরাস থেকে বাঁচার অন্যতম উপায়-,করোনাভাইরাসের মোকাবেলায় আমাদের শরীরের রোগ প্রতিরোধ শক্তি আরও বাড়ানোর পরামর্শ দিয়েছেন চিকিৎসকরা।  ,সর্দি-কাশি-জ্বর হলে সাধারণত আমরা প্যারাসিটামলজাতীয় ওষুধ খাই। তবে চিকিৎসককে না জানিয়ে যে কোনো ওষুধ খাওয়া শরীরের জন্য ভয়াবহ ক্ষতি ডেকে আনতে পারে। ,বৈশ্বিকভাবে ছড়িয়ে পড়া এই ভাইরাসে এখন পর্যন্ত বিশ্বের ১৫২টি দেশের ১ লাখ ৭০ হাজারের বেশি মানুষ আক্রান্ত হয়েছে। মারা গেছে সাত হাজারের বেশি মানুষ। আক্রান্ত মানুষের একটি বড় অংশই সেরে উঠছে।,"
করোনা: যেভাবে মোবাইল ব্যবহার করলে নিরাপদ থাকবেন,"সারাবিশ্বে এখন করোনা আতঙ্ক চলছে। করোনায় প্রতিনিয়ত মৃতের সংখ্যা বাড়ছে।   করোনা ঠেকাতে জনবহুল এলাকা এড়িয়ে যাওয়ার পরামর্শ দিয়েছে বিশ্ব স্বাস্থ্য সংস্থা ‘হু’।,সম্প্রতি ‘হু’-এর সঙ্গে যুক্ত চিকিৎসকরা নিজের ব্যবহার করা মোবাইলের দিকে খেয়াল রাখতে বলেছেন। ,তবে মোবাইল থেকে করোনা ছড়ায় না। তবে করোনা ঠেকাতে মোবাইল পরিষ্কারের প্রয়োজন রয়েছে বলেই দাবি হুর সঙ্গে যুক্ত চিকিৎসকদের।,বিশেষজ্ঞদের মতে, প্রায় সারাক্ষণই হাতে ধরা থাকে মোবাইল। আর মোবাইলের কাভারে অনেক সময় জমে থাকে। তবে আমরা অনেকেই তা খেয়াল করি না। ফলে সেসব আণুবীক্ষণিক জীবাণু হাতের তালুতে লেগে যায়। ,তারা জানান, ঘন ঘন হাত ধোওয়ার কথা বললেও মোবাইল ছোঁয়ার পর পরই হাত পরিষ্কার করা বাস্তবিক পক্ষে সম্ভব নয়। তাই মোবাইল হাতে লাগলে তা থেকে ত্বকে কিছুটা জীবাণু যায়ই।তাই করোনা যেহেতু হাঁচি-কাশির ড্রপলেটের মাধ্যমে ছড়ায় তাই সর্তক হতে হবে। ,অনেক সময় বাইরে বের হলে অন্যের হাঁচি-কাশির ড্রপলেট মোবাইলের গায়েও পড়ে। তাই এই করোনা-ত্রাসের সময়ে অবশ্যই এই ছোটখাটো বিষয়গুলোর প্রতি যত্নবান হতে হবে।,আসুন জেনে নেই যেসব বিষয়ে সর্তক থাকবেন-,১. মোবাইল পরিষ্কার করতে ব্যবহার করুন ইথাইল অ্যালকোহল মেশানো হ্যান্ডওয়াশ বা ব্যাকটিরিয়ারোধী লোশন।,২.বিশেষজ্ঞ সুবর্ণ গোস্বামী বলেন, সব রকম জড়বস্তুর গায়ে ড্রপলেট লেগে থাকতে পারে। আর তা থেকে হাতে হাতে করোনা ছড়াতে পারে।,৩. ছিদ্রযুক্ত জড়বস্তু তোয়ালে, গামছা ইত্যাদির মাধ্যমে ছাড়াতে পারে। এছাড়া চেয়ার-টেবিলের মতো নিরেট জড়বস্তু থেকেও ছাড়াতে পারে। ,৪. প্রয়োজন না পড়লে ব্যাগ থেকে মোবাইল বের করবেন না। কথা বলতে ও টেক্সট করতে মোবাইল ব্যবহার করে আবার ঢুকিয়ে রাখুন ব্যাগে।,৫.মোবাইল রোজই পরিষ্কার করুন। অ্যালকোহল মেশানো হ্যান্ডওয়াশ বা বাজারচলতি ব্যাকটিরিয়ারোধী লোশন ব্যবহার করতে পারেন। অ্যালকোহল মেশানো পানিতে নরম কোনও কাপড় ভিজিয়ে তা দিয়ে মোবাইল পরিষ্কার করুন। ,৬. মোবাইলের কোণাগুলো সাফ করতে সরু সরু কটন বাডস ব্যবহার করুন।,৭. মোবাইলের কেস বা কভারকে আলাদা করে সাবান পানি দিয়ে ধুয়ে নিন।,তথ্যসূত্র: আনন্দবাজার পত্রিকা  ,"
"বিছানায় শুয়ে বই পড়ছেন, হতে পারে ৪ বিপদ!","রাতে বা দিনে বিছানায় শুয়ে বই পড়েন অনেকে। তবে বিছানায় শুয়ে বই পড়া কিন্তু ক্ষতিকর। এ ধরনের অভ্যাস থাকলে আজই পরিবর্তন করতে হবে।  রাতে বিছানায় শুয়ে বই পড়তে পড়তে ঘুমিয়ে পড়েন অনেকে। আবার সকালে ঘুম থেকে উঠে সোফায় গা এলিয়ে দিয়ে খবরের কাগজ পড়েন।   ,বহু বইপ্রেমীর অভ্যাস ট্রেনে-বাসে শুয়ে-বসে বই পড়া। আর এই শুয়ে বসে বই পড়ার সময় বইয়ের থেকে চোখের দূরত্ব সবসময় সমান থাকে না। আবার সঠিক অ্যাঙ্গেল বজায় রেখেও বই পড়ার হয় এমন নয়।  তবে যা কিছুই হোক না কেন, বই পড়ার অভ্যাস বাদ দেয়া যাবে না। ,বিশেষজ্ঞরা বলছেন, নিয়ম না মেনে বই পড়লে হতে পারে চোখের সমস্যা।  ,আসুন জেনে নিই নিয়ম মেনে বই না পড়লে চোখের যেসব ক্ষতি হতে পারে-,১. বই সঠিক দূরত্বে রেখে না পড়লে চোখের ওপর অতিরিক্ত চাপ পড়ে। দৃষ্টিশক্তি ঝাপসা হয়ে আসার সম্ভাবনা থাকে।,২. চোখের অংশে কমে যেতে পারে রক্ত চলাচল ,৩. অ্যাস্থেনোপিয়ার শিকার হতে পারেন। ,৪. চোখের অশ্রুগ্রন্থির পানি শুকিয়ে যেতে পারে, যা চোখের পেশির কাজে বাধা তৈরি হয়। ফলে প্রভাব ফেলে মাথার পেশিতেও। কমে যেতে পারে ঘুমের পরিমাণ। ,৫. অ্যাংজাইটি, অস্থিরতা বাড়তে থাকে দিনের পর দিন।
চোখের জন্যই আমাদের চারপাশের পৃথিবী আরও সুন্দর। সব অঙ্গের মধ্যে সবচেয়ে গুরুত্বপূর্ণ হচ্ছে চোখ। তাই শুয়ে পড়ার অভ্যাস ছাড়ুন।,তথ্যসূত্র: জিনিউজ,"
সরকারি কর্ম কমিশনের সব পরীক্ষা ৩১ মার্চ পর্যন্ত স্থগিত,"বাংলাদেশ সরকারি কর্ম কমিশনের (পিএসসি) সব পরীক্ষা ১৮ মার্চ থেকে ৩১ মার্চ পর্যন্ত অনিবার্য কারণে স্থগিত করা হয়েছে।,পিএসসির জনসংযোগ কর্মকর্তা ইশরাত শারমীন সাক্ষরিত এক বিজ্ঞপ্তিতে এ তথ্য জানানো হয়। স্থগিতকৃত সকল পরীক্ষার তারিখ ও বিস্তারিত তথ্য পরবর্তীতে জানানো হবে।,তবে ইতোমধ্যে গৃহীত পরীক্ষাসমূহের ফলাফল প্রকাশ অব্যাহত থাকবে বলেও বিজ্ঞপ্তিতে উল্লেখ করা হয়েছে।,"
শরীরের ভেতরে যেভাবে প্রবেশ করে করোনা?,"করোনাভাইরাস প্রতিরোধে বিভিন্ন কার্যক্রম গ্রহণ করেছে বিশ্বের বিভিন্ন দেশ। তবে অনেকের প্রশ্ন– কীভাবে শরীরে প্রবেশ করে করোনা এবং কীভাবে ছড়ায়। 
আসুন জেনে নিই এই ভাইরাস কীভাবে ছড়ায় ও প্রতিরোধ ব্যবস্থা কী?,ন্যাশভিলের ভ্যান্ডারবিল্ট বিশ্ববিদ্যালয় মেডিকেল সেন্টারের সংক্রামক রোগ বিশেষজ্ঞ উইলিয়াম শ্যাফনারের মতে, রোগাক্রান্ত মানুষের হাঁচি-কাশির ড্রপলেট বায়ুতে ঘুরে বেড়ায়। রোগীর কাছাকাছি থাকা সুস্থ মানুষের নাক, মুখ ও চোখের মাধ্যমে তার শরীরে প্রবেশ করে এই ড্রপলেট। ,তিনি বলেন, শরীরে আসার পরই ভাইরাসের অণুগুলো দ্রুত গলার ভেতরের দিকে মিউকাস মেমব্রেনের ভেতরে গিয়ে সেখানকার কোষে হানা দেয়। সেই কোষই তখন হয়ে যায় গ্রাহক বা রিসেপ্টর কোষ।,তিনি আরও বলেন, এই ভাইরাস দেহ স্পাইকের আকারে অবস্থান করে। প্রোটিন কণাগুলো কোষের আস্তরণকে আঁকড়ে ধরে ভাইরাসের জিনগত উপাদানকে সুস্থ মানুষের দেহকোষে প্রবেশ করতে সাহায্য করে। ,ভাইরাসের এই জিনগত উপাদানগুলো কোষের বিপাক ক্ষমতার ওপর একপ্রকার দখল নিয়ে কোষকে নির্দেশ দেয় কাজ করার জন্য। কোষকে নিয়ন্ত্রণ করে ও ভাইরাসের বৃদ্ধি ও বেড়ে ওঠায় সাহায্য করতে কোষকে বাধ্য করে।,শরীরে ঢুকে শ্বাসজনিত সমস্যা ঘটনায় যেভাবে,কোষ যখন বাধ্য হয়ে ভাইরাসের বৃদ্ধি ও ফুলেফেঁপে ওঠে, তখন বেড়ে যাওয়া ভাইরাস অণুগুলো ফেটে গিয়ে গ্রাহক কোষের চারপাশে থাকা অন্য কোষগুলোকে আক্রমণ করে। এরই উপসর্গ হিসেবে গলাব্যথা ও শুকনো কাশি শুরু হয়। ,এর পর দ্রুত এই ভাইরাস ব্রঙ্কিওল টিউবে ছড়িয়ে পড়ে। যখন বাড়তে বাড়তে সেই ভাইরাস ফুসফুসে এসে পৌঁছয়, তখন ফুসফুসের মিউকাস মেমব্রেনে প্রদাহ তৈরি হয়। 
এটি অ্যালভিওলাই ও ফুসফুসের থলিগুলোর ক্ষতি করে। ফলে এদের পক্ষে সারা শরীরে অক্সিজেন সরবরাহ করা ও কার্বন ডাই অক্সাইড অপসারণ করার কাজটাও খুব কঠিন হয়ে পড়ে।,ফুসফুসে ঢুকে যেভাবে,চীনের করোনা আক্রান্ত রোগীদের রিপোর্ট পরীক্ষা করেন শিকাগো স্কুল অব মেডিসিনের প্যাথোলজি বিভাগের অধ্যাপক সু-ইউয়ান জিয়াও। তার মতে, ফুসফুসের দুই পাশের পেরিফেরিয়াল অঞ্চলে আক্রমণ করে উপরের শ্বাসনালি ও ট্রাকিয়ার দিকে ছড়িয়ে পড়ে ভাইরাস।,শুধু কি ফুসফুসেই হামলা চালায় এই ভাইরাস?,গবেষক কম্পটন ফিলিপের মতে, তেমন সরলীকরণ করলে ভুল হবে। মিউকাস মেমব্রেনের পথ ধরেই এই ভাইরাস ছড়ায়। তাই নাক-মুখ দিয়ে ঢুকে তা মিউকাস মেমব্রেন ধরে এগোতে,এগোতে পায়ুদ্বার পর্যন্ত ছড়িয়ে যেতে পারে। পথে যে কোনো অংশেই আক্রমণ চালাতে পারে করোনা।
এ ছাড়া গ্যাস্ট্রোইনটেস্টাইনাল সিস্টেমেও এই ভাইরাস হানা দেয়। তখন জ্বর-সর্দি-কাশির সঙ্গে ডায়রিয়া বা বদহজমের সমস্যা দেখা দেয়। আর রক্তবাহেও প্রবেশ করতে পারে এই জীবাণু। ,তথ্যসূত্র: আনন্দবাজিার পত্রিকা,"
করোনা: রোগ প্রতিরোধ ক্ষমতা বাড়াবে যেসব খাবার,"শরীরে রোগ প্রতিরোধ ক্ষমতা কমে গেলে সহজে মানুষ করোনায় আক্রান্ত হতে পারে। তাই করোনা প্রতিরোধে খেতে হবে এমন কিছু খাবার যা শরীরে রোগ প্রতিরোধ ক্ষমতা বৃদ্ধি করে।  
যেহেতু এই ভাইরাসের এখনও কোনো টিকা আবিষ্কার করা সম্ভব হয়নি, তা প্রতিরোধ এর একমাত্র ব্যবস্থা।  ,১. অতিরিক্ত চিনি ও লবণ মেশানো খাবার খাবেন না। বাদ দিন প্যাকেটজাত ও প্রক্রিয়াজাত খাবার। জাঙ্ক ফুড ও তেলে ভাজা খাবার খাবেন না। ,২. ঘি ও মধু খেলে শরীরে রোগ প্রতিরোধ ক্ষমতা বাড়ে। ,৩. ডাল, দানা শস্যজাতীয় খাবার, রাজমা যেমন উপকার করবে, তেমনই পাতে থাক সুসিদ্ধ মাংস, মাছ ও ডিম।,৪. হাফ বয়েল ডিম পোচ ও অমলেট খেতে পারেন। ,৫. লবণ ছাড়া বাদাম, আমন্ড ও কল বেরনো ছোলা খান। ,৬. সজনে ডাঁটা ও সজনে ফুল ভাইরাস ঠেকাতে সক্ষম। খেতে পারেন এসব খাবার। ,৭. টকদই, সবুজ শাকসবজি ও ফলে প্রচুর অ্যান্টিঅক্সিডেন্ট থাকে। এসব খাবার খেতে পারেন। ,৮. লাল বাদামি ও কালো চালের ভাত খেতে পারেন। ,৯. প্রতি দিন পর্যাপ্ত পরিমাণে পানি পান করুন। ,তথ্যসূত্র: আনন্দবাজার পত্রিকা,"
করোনাভাইরাস ঠেকাতে আমাজনে এক লাখ কর্মী নিয়োগ,"চীন থেকে গোটা বিশ্বে মহামারী আকারে ছড়িয়ে পড়া করোনাভাইরাসে আক্রান্ত হয়ে এ পর্যন্ত মারা গেছে সাত হাজার ১২৫ জন।,গত ২৪ ঘণ্টায় কেবল ইতালিতেই মারা গেছে ৩৪৯ জন। শেষ খবর পাওয়া পর্যন্ত মোট আক্রান্তের সংখ্যা এক লাখ ৮২ হাজার ৪৭ জন বলে জানা গেছে। খবর বিবিসি ও রয়টার্সের।
করোনার সংক্রমণ ঠেকাতে শিক্ষাপ্রতিষ্ঠান থেকে শুরু করে বন্ধ হচ্ছে দোকানপাট ও অফিস। আর বাসা থেকে কাজ করার নির্দেশ দিয়েছে অনেক প্রতিষ্ঠান।  ,করোনা সংক্রমণ মোকাবেলায় বিশ্বের সবচেয়ে বড় ই-কমার্সভিত্তিক প্ল্যাটফর্ম আমাজনে এক লাখ কর্মী নিয়োগ দিয়েছে। এ ছাড়া অঞ্চলভেদে কর্মীদের বেতন বাড়ানোর ঘোষণা দিয়েছে প্রতিষ্ঠানটি।,সোমবার আমাজন কর্তৃপক্ষ এক অফিসিয়াল বিবৃতিতে এ তথ্য জানায়।  ,বিবৃতিতে বলা হয়, করোনা মোকাবেলায় বিশেষ করে যুক্তরাষ্ট্রে নতুন করে এক লাখ কর্মী নিয়োগ দেয়া হবে। কারণ এ মুহূর্তে বাজারের মতো জনসমাগমপূর্ণ এলাকায় যাওয়া ঝুঁকিপূর্ণ হয়ে পড়েছে এবং অভ্যন্তরীণ পর্যায়ে পণ্য সরবরাহের জন্য অনেক মানুষ আমাদের ওপর নির্ভর করছেন। তাই পরিস্থিতি ও চাহিদার কথা মাথায় রেখে আমরা নতুন কর্মী নিয়োগ এবং তাদের বেতন বাড়িয়ে দেব।,বিবৃতিতে আরও বলা হয়, আমাজন কর্তৃপক্ষ বর্তমান পরিস্থিতিতে বেতন বৃদ্ধিসহ আরও বিনিয়োগ করার পরিকল্পনা করছে। এর মধ্যে মার্কিন যুক্তরাষ্ট্রে ঘণ্টায় ২ ডলার, যুক্তরাজ্যে ঘণ্টায় ২ ইউরো এবং ইউরোপীয় ইউনিয়নের অনেক দেশে ঘণ্টাপ্রতি ২ ডলার বেতন বৃদ্ধি এবং আরও বিনিয়োগের জন্য আমাজন বিশ্বব্যাপী ৩৫০ মিলিয়ন মার্কিন ডলার বিনিয়োগ করবে বলে জানা গেছে।,আমাজনের কর্মচারী ও অংশীদারদের যারা পরিপূরক কেন্দ্র, পরিবহন কার্যক্রম, স্টোর বা  পণ্য সরবরাহের কাজ করছেন যাতে অন্যরা বাড়িতে থাকতে পারে তাদের জন্য এই বেতন বৃদ্ধির পরিকল্পনা করা হয়েছে।,সূত্র: গ্যাজেটস নাও,"
অফিসে একজন হাই তুললে ঘুম পায় সবার: গবেষণা,"আমরা সারাদিনের বেশিরভাগ সময় মোবাইল, ইন্টারনেট, টেলিভিশন ও ল্যাপটপের সঙ্গে কাটাই। যার প্রভাব পড়ছে আমাদের কাজকর্ম জীবনে। আর তার ওপরে অফিসের কাজের ব্যবস্ততা তো রয়েছেই।   ,না ঘুমানোর অভ্যাস খুবই খারাপ। রাতে নিয়মিতভাবে ৭-৮ ঘণ্টা ঘুমাতে হবে। আর আপনি না ঘুমালে এর কুপ্রভাব নিজের সঙ্গে সঙ্গে প্রিয়জনের শরীরের ওপরও পড়ে। এ তথ্য জানিয়েছে একটি গবেষণা।,গবেষকরা জানাচ্ছেন, রাতে ঠিকমতো ঘুম না হলে তার প্রভাব পড়ে প্রথমে নিজের ওপরে, এর পর কর্মক্ষেত্রে। ,গবেষণা বলছে, প্রতিদিন রাতে অন্তত ৭ ঘণ্টা ঘুমানো খুব জরুরি। যদি কোনো ব্যক্তি ৭ ঘণ্টার কম ঘুমান তা হলে তার মস্তিস্কের ওপর চাপ পড়ে। এ ছাড়া প্রতিদিন যদি এমন চলতে,থাকে, তা হলে ধীরে ধীরে ওই ব্যক্তির স্নায়ুতন্ত্র দুর্বল হয়ে পড়ে। দৃষ্টিশক্তি হ্রাস পেতে পারে।  তবে সম্প্রতি ‘ডুরোফেল্কস’ নামে একটি সংস্থা বিভিন্ন মানুষের হাইতোলার ওপর গবেষণা চালিয়েছে। ,এই সংস্থার গবেষণায় জানা গেছে, রাতে ঠিকমতো না ঘুমান পরের দিন অফিসের কাজকর্মের ওপর তার প্রত্যক্ষ প্রভাব পড়ে। এমনও হতে পারে, বারবার হাই উঠতে পারে। আর এই হাই তোলা আপনার সহকর্মীর মস্তিস্কের ওপরও প্রভাব ফেলে।,গবেষণা থেকে আরও জানা যায়, অফিসে একজন কর্মী যদি কাজের ফাঁকে বারবার হাই তুলতে থাকে তবে, তার প্রভাবে পড়ে অন্য সহকর্মীদের  ওপর। ফলে অফিসে কাজের মধ্যেই চোখে ঘুম নেমে আসতে পারে কর্মীদের, যা স্বাভাবিক কাজের ব্যাঘাত ঘটনায়।  ,তবে ‘ডুরোফেল্কস’ নামের ওই সংস্থাটি বিভিন্ন মানুষের ঘুমের ধরন নিয়ে গবেষণা চালিয়েছেন। এর পাশাপাশি মানুষের হাই তোলার ওপরেও গবেষণা চালিয়েছে। সেখানেই উঠে এসেছে নতুন এ তথ্য। ,তথ্যসূত্র: কলকাতা২৪,"
স্বাস্থ্য পরীক্ষায় করোনাভাইরাস সাইট চালু করেছে গুগল,"চীনের হুবেইপ্রদেশের উহান শহর থেকে শুরু হওয়া করোনাভাইরাস এখন সারাবিশ্বে ছড়িয়ে পড়েছে। এই ভাইরাসে মৃতের সংখ্যা প্রতিনিয়ত বাড়ছে। তবে এই রোগের কোনো প্রতিষেধক বা টিকা এখনও আবিষ্কৃত হয়নি। ,এবার করোনা মোকাবেলায় একটি স্বাস্থ্য পরীক্ষার সাইট লঞ্চিং করেছে মার্কিন টেক জায়ান্ট গুগল।,শুক্রবার মার্কিন প্রেসিডেন্ট ডোনাল্ড ট্রাম্প বর্তমান পরিস্থিতি মোকাবেলায় গুগল কর্তৃক একটি সাইট তৈরির ঘোষণা দেন।,ট্রাম্প বলেন, আমেরিকানদের করোনা সংক্রান্ত প্রয়োজনীয় পরিষেবা দিতে সাইটটি চালু করা হয়েছে। এই সাইটের মাধ্যমে নাগরিকরা জানতে পারবে তাদের করোনা টেস্ট করা উচিত কিনা।,গুগলের আওতাধীন কোম্পানি ভেরিলি এই করোনাভাইরাস সাইট নিয়ে কাজ করছে। এই পাইলট প্রকল্পটি নির্দিষ্ট পরিসরে শুধু উপকূলীয় এলাকায় পরিচালনা করা হবে। ,সোমবার গুগল কর্তৃপক্ষ সোশ্যাল মিডিয়ায় বিজ্ঞপ্তিতে জানায়, স্বাস্থ্য পরীক্ষার জন্য দুটি সাইট চালু করা হয়েছে। তবে কেবল স্থানীয়করণের মধ্যে করোনা টেস্ট ফিচারটি সীমিত থাকবে।,এই সাইট থেকে জানা যাবে করোনা সংক্রান্ত অনেক তথ্য ও নির্দেশনা। এ ছাড়া নির্দিষ্ট অঞ্চলের ইউজাররা জানতে পারবেন তার কোনো পরীক্ষার প্রয়োজন আছে কিনা। নিকটবর্তী সুবিধাজনক স্থানে তাকে পরীক্ষার তথ্য দেয়া হবে।,ভেরিলি কর্তৃপক্ষ জানায়, প্রাথমিক পর্যায়ে এখনও এই সাইটের উন্নয়নের কাজ চলছে, যা সময়ের সঙ্গে আরও বিস্তৃত করা হবে। ,এদিকে যুক্তরাষ্ট্রের ভাইস প্রেসিডেন্ট মাইক পেন্সও জানান, ১৬ মার্চ থেকে উপকূলীয় এলাকায় করোনাভাইরাস স্ক্রিনিংয়ের পাইলট প্রকল্পের কার্যক্রম শুরু হবে, যা সরকারি-বেসরকারি যৌথ ভিত্তিতে পরিচালিত হতে পারে। ,তথ্যসূত্র: বিবিসি, ,"
ভাইবারে বাড়ল ঘরে বসে কাজের সুবিধা,"করোনাভাইরাসের কারণে ঘরে বসে কাজের সুযোগ তৈরি করল ভাইবার।   এবার কাজের ক্ষেত্রে গ্রুপ কলে সর্বোচ্চসংখ্যক অংশগ্রহণকারীর সংখ্যা দ্বিগুণ করল ভাইবার।,বিশ্বব্যাপী করোনাভাইরাসের (কোভিড-১৯) সংক্রমণ দ্রুত ছড়িয়ে পড়ার কারণে অগণিত মানুষকে কোয়ারেন্টাইনে রাখা হয়েছে। আর বিশ্বব্যাপী অনেক প্রতিষ্ঠান তাদের কর্মীদের ঘরে বসে প্রতিদিনের কাজ চালিয়ে যেতে অনুরোধ করেছে।,এই উদ্বেগজনক পরিস্থিতি মোকাবেলা ও সাধারণ মানুষকে প্রিয়জনের সঙ্গে যুক্ত রাখতে মেসেজিং অ্যাপ ভাইবার সম্প্রতি তাদের গ্রুপ কলে সর্বোচ্চসংখ্যক অংশগ্রহণকারীর সংখ্যা দ্বিগুণ করেছে। ,নতুন এই পদ্ধতি চালু করার মাধ্যমে ২০ জন মানুষ একসঙ্গে গ্রুপ কলে অংশ নিতে পারবে। এ বিষয়ে ভাইবারের চিফ অপারেটিং অফিসার অফির ইয়াল বলেন, করোনা এই ভয়াল পরিস্থিতি মোকাবেলায় নতুন এ উদ্যোগ নেয়া হয়েছে। ,গ্রুপের মাধ্যমে একে অন্যের সঙ্গে যুক্ত করতে নতুন উপায় খুঁজে বের করতে আমরা অঙ্গীকারবদ্ধ। ,ভাইবারের মাধ্যমে খুব সহজেই ফাইল শেয়ার করা যাবে। ফলে সহকর্মী ও ব্যবসায়িক অংশীদাররা খুব সহজেই গুরুত্বপূর্ণ প্রতিবেদন ও প্রেজেন্টেশন একে অপরকে পাঠাতে পারবে। ,"
আজ থেকে দর্শনার্থীদের জন্য বন্ধ তাজমহল,"বিশ্বের অন্যতম আকর্ষণীয় ও নান্দনিক স্থাপনা ভারতের তাজমহল আজ মঙ্গলবার থেকে দর্শনার্থীদের জন্য বন্ধ করে দেয়া হয়েছে।,করোনাভাইরাসের বিস্তার ঠেকাতে সতর্কতামূলক ব্যবস্থা হিসেবে দেশটির সরকার ইউনেস্কোর ওয়ার্ল্ড হেরিটেজের তালিকার শীর্ষে থাকা ওই মুসলিম স্থাপত্যকলার অনুপম নিদর্শনটি আগামী ৩১ মার্চ পর্যন্ত বন্ধ রাখার সিদ্ধান্ত নিয়েছে। খবর আলজাজিরা ও এনডিটিভির।,প্রাণঘাতী এ ভাইরাস ঠেকাতে এরই মধ্যে ১৩০ কোটি মানুষ অধ্যুষিত বিশ্বের দ্বিতীয় বৃহত্তম জনবহুল দেশ ভারতজুড়ে সিনেমা হল, বেশিরভাগ স্কুল এবং বিনোদনকেন্দ্রগুলো বন্ধ হয়ে গেছে।  ,তাজমহল বন্ধের সিদ্ধান্তের পর সোমবার এক জরুরি বৈঠক শেষে কেন্দ্রীয় ব্যাংক বলছে, এই মহামারীর প্রভাবে আর্থিক ক্ষতির পরিমাণ এক ট্রিলিয়ন রুপি বা ১৩ দশমিক ৫ বিলিয়ন ডলার ছাড়িয়ে যেতে পারে।,সোমবার গভীর রাতে ভারতের পর্যটনমন্ত্রী প্রহ্লাদ প্যাটেল টুইট করেন, টিকিট কেটে ঢুকতে হয় এমন সব স্মৃতিসৌধ ও জাদুঘর ৩১ মার্চ পর্যন্ত বন্ধ রাখার নির্দেশ দেয়া হয়েছে।,ভারতে এ ভাইরাসে ১১৪ জনের সংক্রমণ এবং তিনজনের মৃত্যুর খবর পাওয়া গেছে।,সারাবিশ্বের বিভিন্ন দেশে ইতোমধ্যে এক লাখ ৭০ হাজার ৫১৭ জন করোনাভাইরাসে আক্রান্ত হয়েছেন। ভাইরাসটিতে আক্রান্ত হয়ে ইতিমধ্যে মারা গেছেন ৭ হাজার ১২৫ জন।,গত ৩১ ডিসেম্বর চীনের উহান শহরে প্রথম এ ভাইরাসের প্রাদুর্ভাব দেখা দেয়। এতে দেশটির ৮০ হাজার ৮৬০ জন আক্রান্ত হয়েছেন। আর তিন হাজার ২১৩ জন মারা গেছেন। এর পর বিশ্বের অন্তত ১৫৮ দেশে ছড়িয়ে পড়েছে প্রাণঘাতী করোনাভাইরাস।,জাতিসংঘের সাংস্কৃতিক সংস্থা ইউনাইটেড নেশনস এডুকেশনাল, সায়েন্টিফিক অ্যান্ড কালচারাল অর্গানাইজেশন (ইউনেস্কো) সাদা মার্বেলে নির্মিত তাজমহলকে ‘মুসলিম শিল্পের রত্ন’ হিসেবে অভিহিত করেছে। গত মাসে ভারতে সরকারি সফরের সময় মার্কিন প্রেসিডেন্ট ডোনাল্ড ট্রাম্প এবং তার স্ত্রী মেলানিয়া ট্রাম্প এই দর্শনীয় স্থানটি পরিদর্শন করেছেন।,ভারত আগেই সব পর্যটকের আগমন স্থগিত করেছে। বুধবার থেকে ইউরোপীয় ইউনিয়ন, ইউরোপীয় মুক্তবাণিজ্য সংস্থা, তুরস্ক ও যুক্তরাজ্য থেকে আসা ফ্লাইটের যাত্রীদের ভারতে প্রবেশ নিষিদ্ধ করেছে।  ,"
হোয়াটসঅ্যাপ ব্যবহারকারীদের জন্য সুসংবাদ,"সামাজিক যোগাযোগমাধ্যমের মধ্যে অন্যতম হচ্ছে হোয়াটসঅ্যাপ। দেশে ও দেশের বাইরে এখন খুব সহজে কথা বলা, ভিডিও ও ছবি পাঠানো যায় হোয়াটসঅ্যাপের মাধ্যমে। বাংলাদেশেও এখন হোয়াটসঅ্যাপ অনেক জনপ্রিয়।  ,সামাজিক যোগাযোগের এই মাধ্যম যারা ব্যবহার করছেন, তাদের জন্য রয়েছে সুসংবাদ। এই ব্যবহারকারীদের নিরাপত্তার জন্য বিভিন্ন সময়ে অনেক নতুন উদ্যোগ নেন হোয়াটসঅ্যাপ। 
এবার হোয়াটসঅ্যাপে থাকছে কোনো বার্তা নির্দিষ্ট সময়ের জন্য পাঠিয়ে তা মুছে দেয়ার সুবিধা। বার্তা আদান-প্রদান করার জনপ্রিয় অ্যাপ স্ন্যাপচ্যাটের জনপ্রিয় ফিচার এটি। ,এবার হোয়াটসঅ্যাপ কর্তৃপক্ষ স্ন্যাপচ্যাটের মতো এ সুবিধা যোগ করবেন। এ ধরনের বার্তা নির্দিষ্ট সময় পর স্বয়ংক্রিয়ভাবে মুছে যাবে। প্রযুক্তিবিষয়ক ওয়েবসাইট ডব্লিউএবিটা ইনফোর প্রতিবেদন অনুযায়ী, হোয়াটসঅ্যাপের নতুন পরীক্ষামূলক সংস্করণের প্রাইভেট চ্যাট অপশনে ‘ডিলিট মেসেজ’ নামের একটি সুবিধা থাকবে। ,এর আগের বিটা সংস্করণে গ্রুপ চ্যাটের জন্য এ ধরনের সেটিংস যুক্ত করেছিল হোয়াটসঅ্যাপ। এবারে ব্যক্তিগত আলাপচারিতার ক্ষেত্রেও এ সুবিধা থাকছে।,হোয়াটসঅ্যাপে ব্যক্তিগত প্রোফাইল খোলা হলে এনক্রিপশনের ওপরে নতুন অপশন দেখা যাবে। এতে ক্লিক করলে নতুন পপআপ আসবে। এতে বার্তা পাঠানোর জন্য সময় নির্ধারণ করে দেয়া যাবে। ,এক ঘণ্টা থেকে এক বছর পর্যন্ত বার্তাটি রেখে তা স্বয়ংক্রিয় মুছে ফেলার সুবিধা থাকছে এ অপশনে। এটি সক্রিয় করা হলে একটি ঘড়ির আইকন দেখবেন গ্রহীতা।
হোয়াটসঅ্যাপ আপাতত পরীক্ষামূলকভাবে এ সুবিধা চালু করতে যাচ্ছে। তবে ব্যবহারকারীদের প্রতিক্রিয়া বোঝার পর তা আনুষ্ঠানিকভাবে উন্মুক্ত করতে পারে হোয়াটসঅ্যাপ কর্তৃপক্ষ।,"
ঘরে কোয়ারেন্টাইনে কী করবেন?,"করোনাভাইরাসের সংক্রমণ ঠেকাতে বিশ্বের বিভিন্ন দেশে মানুষকে হোম কোয়ারেন্টাইনে অর্থাৎ ঘরে থাকতে বলা হয়েছে। ,বাংলাদেশের স্বাস্থ্য বিভাগও গত সপ্তাহের শেষ থেকে জোরেশোরে কেন্দ্রীয়ভাবে কোয়ারেন্টাইনে থাকার নির্দেশনা দিচ্ছে। আর  বিদেশফেরত সবাইকে ঘরে বা স্বেচ্ছা কোয়ারেন্টাপইনে থাকতে বলা হচ্ছে।,বিদেশ থেকে দেশে ফেরা প্রবাসীদের কোয়ারেন্টাইনে থাকার সময় কিছু নির্দেশনা মেনে চলতে অনুরোধ জানিয়েছে স্বাস্থ্য অধিদফতর। গত সোমবার সরকারের এক তথ্য বিবরণীতে এসব জানানো হয়েছে।,এতে বলা হয়েছে-,১. কোয়ারেন্টাইনে বাড়ির অন্য সদস্যদের থেকে আলাদা থাকতে হবে। অন্যদের থেকে অন্তত ৩ ফুট দূরত্ব বজায় রাখতে হবে।,২. ঘুমানোর জন্য আলাদা বিছানায় থাকতে হবে। এমন ঘরে থাকতে হবে, যেখানে আলো–বাতাস প্রবেশ করে। ,৩. সম্ভব হলে পৃথক গোসলখানা ও শৌচাগার ব্যবহার করতে হবে। সম্ভব না হলে ওই স্থানগুলোতে জানালা খুলে রেখে পর্যাপ্ত আলো-বাতাসের ব্যবস্থা করতে হবে। ,৪. শিশুকে বুকের দুধ খাওয়াতে পারবেন। শিশুর কাছে যাওয়ার সময় মাস্ক পরতে হবে ও ভালোভাবে হাত ধুয়ে নিতে হবে।,৫. কোয়ারেন্টাইনে থাকা শিশুদের করোনা বিষয়ে ব্রিফ করতে হবে। খেলার আগে ও পরে খেলনাগুলো জীবাণুমুক্ত করতে হবে।,৬. কোয়ারেন্টাইনে কোনো পশুপাখি রাখা যাবে না।,৭. বাড়ির অন্য সদস্যদের সঙ্গে একই ঘরে অবস্থান করলে মাস্ক ব্যবহার করতে হবে। প্রয়োজনে বাড়ি থেকে বের হলে মাস্ক ব্যবহার করতে হবে। ,৮. মাস্ক পরে থাকার সময় এটি হাত দিয়ে ধরা যাবে না। মাস্ক ব্যবহারের সময় সর্দি, থুতু, কাশি ও বমি সংস্পর্শে এলে সঙ্গে সঙ্গে মাস্ক খুলে নতুন মাস্ক ব্যবহার করতে হবে। ,৯. ব্যবহার করা মাস্ক ঢাকনাযুক্ত ময়লার পাত্রে ফেলে সাবান–পানি দিয়ে ভালোভাবে হাত ধুতে হবে।,১০. একজনের ব্যক্তিগত সামগ্রী আরেকজন ব্যবহার করবেন না। কোয়ারেন্টাইনে থাকা ব্যক্তির থালা, গ্লাস, কাপসহ বাসনপত্র, তোয়ালে, বিছানার চাদর অন্য কেউ ব্যবহার করবেন না। এসব ব্যবহারের পর সাবান-পানি দিয়ে ভালোভাবে পরিষ্কার করতে হবে।,১১. কোয়ারেন্টাইনে থাকা ব্যক্তির ব্যবহৃত মাস্ক, গ্লাভস, টিস্যুসহ যে কোনো আবর্জনা ওই ঘরে রাখা ঢাকনাযুক্ত ময়লার পাত্রে ফেলতে হবে। এসব আবর্জনা উন্মুক্ত স্থানে না ফেলে পুড়িয়ে ফেলতে হবে।,১২. খাওয়া, হালকা ব্যায়াম করতে হবে। সম্ভব হলে বাসা থেকে অফিসের কাজ করতে হবে।,১৩. পরিবারের কারও দীর্ঘমেয়াদি রোগ যেমন ডায়াবেটিস, উচ্চ রক্তচাপ, ক্যানসার, অ্যাজমা ইত্যাদি নেই, এমন একজন ব্যক্তি পরিচর্যাকারী হিসেবে নিয়োজিত হতে পারেন। ,১৪. কোয়ারেন্টাইনে আছেন, এমন ব্যক্তির সঙ্গে কোনো অতিথিকে দেখা করতে দেয়া যাবে না।,১৫. পরিচর্যাকারী খালি হাতে ওই ঘরের কোনো কিছু স্পর্শ করবেন না।,১৬. কোয়ারেন্টাইনে থাকা ব্যক্তির সংস্পর্শে এলে, ঘরে ঢুকলে, খাবার তৈরির আগে ও পরে, খাবার আগে, শৌচাগার ব্যবহারের পর, গ্লাভস পরার আগে এবং খোলার পর বা যখনই হাত দেখে নোংরা মনে হবে, তখনই দুই হাত পরিষ্কার করতে হবে।,১৭. ঘরের মেঝে, আসবাব, শৌচাগার ও বাথরুম প্রতিদিন অন্তত একবার পরিষ্কার করতে হবে। পরিষ্কারের জন্য এক লিটার পানির মধ্যে ২০ গ্রাম বা ২ টেবিল চামচ ব্লিচিং পাউডার মিশিয়ে তা দিয়ে ভালোভাবে মুছে ফেলতে হবে। ওই দ্রবণ সর্বোচ্চ ২৪ ঘণ্টা পর্যন্ত ব্যবহার করা যাবে।,১৮. কোয়ারেন্টাইনের সময় ফোন, ইন্টারনেটের সাহায্যে যোগাযোগ রাখতে হবে।,১৯. কোয়ারেন্টাইনে থাকার সময় কোনো উপসর্গ যেমন ১০০ ডিগ্রি ফারেনহাইটের বেশি জ্বর, কাশি, সর্দি, গলাব্যথা, শ্বাসকষ্ট ইত্যাদি দেখা দিলে অতি দ্রুত আইইডিসিআরের হটলাইন নম্বরে যোগাযোগ করে পরবর্তী করণীয় জেনে নিতে হবে।,২০. চিকিৎসকের পরামর্শ অনুযায়ী কোয়ারেন্টাইন শেষ হবে। চিকিৎসকরা জানিয়েছেন, একজন থেকে অন্যজনের কোয়ারেন্টাইনের সময়সীমা বেশি বা কম হতে পারে। তবে তথ্য-উপাত্তের ভিত্তিতে এ সময়সীমা ১৪ দিন।,"
"টনসিলের ব্যথায় কষ্ট পাচ্ছেন, জেনে নিন ৫ ঘরোয়া প্রতিকার","টনসিলের ব্যথা খুবই কষ্টদায়ক। টনসিলের সমস্যা হলে ঢোক গিলতে খুব কষ্ট হয়। এই ব্যথা টনসিলে সংক্রমণের কারণে হয়ে থাকে। আর এ সমস্যা যে কোনো বয়সের মানুষের হয়ে থাকে।  ,জিভের পেছনে ও গলার দুই পাশে গোলাকার পিণ্ডের মতো যা দেখা যায়, তাই হলো টনসিল। টনসিল দেখতে মাংসপিণ্ডের মতো মনে হলেও এটি মূলত এক ধরনের টিস্যু বা কোষ।
টনসিল মুখ, গলা, নাক কিংবা সাইনাস হয়ে রোগজীবাণু অন্ত্রে বা পেটে ঢুকতে বাধা দিয়ে থাকে। ভাইরাসের সংক্রমণের কারণে টনসিলের ব্যথা হয়ে থাকে। ,সর্দি-কাশির জন্য দায়ী ভাইরাসগুলো টনসিলের এই সংক্রমণের জন্যও দায়ী। আপনি চাইলে ঘরোয়া উপায়ে এই টনসিল দূর করতে পারেন।,আসুন জেনে নিই টনসিল প্রতিরোধে ঘরোরা ৫ উপায়- ,আদা চা,দেড় কাপ পানিতে এক চামচ আদার কুচি আর আন্দাজ মতো চা পাতা দিয়ে ১০ মিনিট ফুটিয়ে নিন। দিনে অন্তত ৩-৪ বার এই পানীয় পান করুন। আদার অ্যান্টি ব্যাকটেরিয়াল আর অ্যান্টি ইনফ্লামেন্টরি উপাদান সংক্রমণ ছাড়াতে বাধা দেয় ও গলাব্যথা কমায়। ,লবণ পানি,গলাব্যথা হলে গরম পানিতে লবণ দিয়ে গড়গড়া করতে হবে। এটি টনসিলে সংক্রমণ রোধ করে ব্যথা কমাতে খুব ভালো কাজ করে। ,লেবুর রস,এক গ্লাস সামান্য উষ্ণ পানিতে ১ চামচ লেবুর রস, ১ চামচ মধু, আধা চামচ লবণ ভালো করে মিশিয়ে নিন। গলাব্যথা ভালো না হওয়া পর্যন্ত খেতে থাকুন। ,সবুজ চা ও মধু,এক কাপ গরম পানিতে আধা চামচ সবুজ চা পাতা আর এক চামচ মধু দিয়ে ১০ মিনিট ফুটিয়ে নিন। এবার ধীরে ধীরে চুমুক দিয়ে ওই চা পান করুন। সবুজ চায়ে রয়েছে অ্যান্টি অক্সিডেন্ট, যা ক্ষতিকর জীবাণুকে ধ্বংস করে। দিনে ৩ থেকে ৪ কাপ এই মধু-চা খেতে পারলে উপকার পাবেন।,হলুদ দুধ,এক কাপ গরম দুধে এক চিমটি হলুদ মিশিয়ে খেতে পারেন। ছাগলের দুধ টনসিলের ব্যথা দূর করতে খুব ভালো কাজ করে। কারণ ছাগলের দুধে আছে অ্যান্টিবায়োটিক উপাদান। ছাগলের দুধ না পেলে গরুর দুধে হলুদ মিশিয়ে সামান্য গরম করে খেলেও উপকার পাবেন। হলুদ অ্যান্টি ইনফ্লামেন্টরি, অ্যান্টিবায়োটিক ও অ্যান্টিঅক্সিডেন্টসমৃদ্ধ একটি উপাদান, যা গলাব্যথা ও টনসিলের সংক্রমণ দূর করে। ,তথ্যসূত্র: জিনিউজ,"
করোনা আতঙ্কে স্থগিত যেসব নিয়োগ পরীক্ষা,"প্রাণঘাতী করোনা ভাইরাসের কারণে সতর্কতা হিসেবে বিভিন্ন নিয়োগ পরীক্ষা স্থগিত করা হয়েছে। ইতিমধ্যে প্রকাশিত পরীক্ষার তারিখ স্থগিত করে বিজ্ঞপ্তি প্রকাশ করেছে কর্তৃপক্ষ।,পিএসসির পরীক্ষা স্থগিত,আগামী ৩১ মার্চ পর্যন্ত সব পরীক্ষা অনিবার্য কারণে স্থগিত করেছে বাংলাদেশ সরকারি কর্ম কমিশন। পিএসসির জনসংযোগ কর্মকর্তা ইশরাত শারমীন স্বাক্ষরিত এক বিজ্ঞপ্তিতে এ তথ্য জানানো হয়।,ব্যান্সডকের লিখিত পরীক্ষা স্থগিত,বাংলাদেশ ন্যাশনাল সায়েন্টিফিক অ্যান্ড টেকনিক্যাল ডকুমেন্টেশন সেন্টারের প্রথম শ্রেণির সায়েন্টিফিক অফিসার ও অ্যাকাউন্টস অফিসার পদের নিয়োগ পরীক্ষার তারিখ আগামী ২০ মার্চ নির্ধারিত ছিলো। তবে করোনা ভাইরাস সংক্রমণের সম্ভাব্য ঝুঁকি এড়াতে লিখিত পরীক্ষা স্থগিত করা হয়েছে বলে ব্যান্সডকের ওয়েবসাইটে জানানো হয়।
বেসামরিক বিমান পরিবহন ও পর্যটন মন্ত্রণালয়ের পরীক্ষা স্থগিত,২০ মার্চ অনুষ্ঠিতব্য তৃতীয় ও চতুর্থ শ্রেণির কর্মচারী নিয়োগের লিখিত পরীক্ষা স্থগিত করেছে বেসামরিক বিমান পরিবহন ও পর্যটন মন্ত্রণালয়। দেশের সামগ্রিক পরিস্থিতি বিবেচনায় পরীক্ষা স্থগিত করা হয়েছে বলে জানিয়েছেন উপসচিব মো. মাহবুবুর রহমান।,তুলা উন্নয়ন বোর্ডের পরীক্ষা স্থগিত,তুলা উন্নয়ন বোর্ডের তৃতীয় ও চতুর্থ শ্রেণির ১১ ক্যাটাগরির পদে ৭০ জনকে নিয়োগের আগামী ২০ মার্চ ও ২৭ মার্চ অনুষ্ঠিতব্য লিখিত পরীক্ষা স্থগিত করা হয়েছে। বিশ্বব্যাপী করোনাভাইরাস সংক্রমণের কারণে বিভাগীয় বাছাই/ নির্বাচন কমিটির সভায় সাময়িকভাবে পরীক্ষা স্থগিতের সিদ্ধান্ত নেয়া হয়।,সড়ক ও জনপথ অধিদফতরের স্বাস্থ্য পরীক্ষা স্থগিত,সড়ক ও জনপথ অধিদফতরে নিরাপত্তা প্রহরী (সিকিউরিটি গার্ড) নিয়োগের স্বাস্থ্য পরীক্ষা স্থগিত করা হয়েছে। ১৮ ও ১৯ মার্চ পদটিতে আবেদনকারীদের স্বাস্থ্য পরীক্ষা অনুষ্ঠিত হওয়ার কথা ছিল।,"
"কুয়ার ভেতরে চিতাবাঘের হুঙ্কার, ভয়ে কাঁপছেন স্থানীয়রা","জঙ্গলে তীব্র গতিতে শিকার ধরতে গিয়ে কুয়ায় পড়ে যায় একটি চিতাবাঘ। আর কুয়ার ভেতর থেকে হুঙ্কার তুলে বাঘটি।   ভারতের মধ্যপ্রদেশের শিবপুরীতে ঘটেছে এমন ঘটনা। ,স্থানীয় গ্রাম লাগোয়া একটি কুয়ায় পড়ে যায় চিতাবাঘটি। স্থানীয়রা জানান, হঠাৎ কুয়ার মধ্য থেকে ভেসে আসছিল চিতাবাঘের হুঙ্কার। খবর পেয়ে বন অধিদফতরের দায়িত্বরতরা কৌশলে তুলে আনেন চিতাবাঘটিকে।এ সময় বাঘটি দ্রুত গতিতে বনের মধ্যে পালিয়ে যায়।   ,ভারতীয় বন বিভাগের কর্মকর্তা পারভীন কাসওয়ান সোশ্যাল সাইটে শেয়ার করেন কুয়া থেকে চিতাবাঘ উদ্ধারের হওয়া সেই ভিডিও।আরে সেই ভিডিও ভাইরাল হয়েছে।  ,এক মিনিটের ওই ভিডিওতে দেখা গেছে, কাঠ ও দড়ি দিয়ে তৈরি একটি বিছানায় করে চিতাবাঘটিকে কুয়া থেকে ওপরে ওঠানো হচ্ছে। ওঠানোর সময় চুপচা করে বিছানায় বসে ছিল বাঘটি। ওপরে তোলার পর দেখা যায় চিতাবাঘটি নিজেই কুয়ার দেয়াল টপকে পালিয়ে যায়।,বন বিভাগের ওই কর্মকর্তা জানান, চিতাবাঘটি উদ্ধারকারীদের আক্রমণ করার চেষ্টা করেনি। উদ্ধার অভিযান চলার সময় শান্তভাবে তাদের সঙ্গে সহযোগিতা করেছে। তবে অনেক সময় দেখা যায়, উদ্ধারের পর পাল্টা উদ্ধারকারীদের ওপরেই হামলা চালায়।,ভিডিও অনলাইনে শেয়ার হওয়ার পর কমপক্ষে ১০ হাজারের বেশি মানুষ এটি দেখেছেন। আর লাইক করেছেন ১২০০ মতো মানুষ। অনেকেই চিতাবাঘটিকে উদ্ধারে প্রশংসা করেছেন।
এর আগেও চিতাবাঘ উদ্ধারের একটি ভিডিও সোশ্যাল সাইটে জনপ্রিয়তা পেয়েছিল। ২০১৮ সালে একইভাবে একটি চিতাবাঘকে মহারাষ্ট্রের একটি খোলা কুয়া থেকে উদ্ধার করা হয়। ,তথ্যসূত্র: এনডিটিভি বাংলা,"
করোনার বিরুদ্ধে হ্যান্ড স্যানিটাইজার কতটা কার্যকর?,"প্রাণঘাতী করোনাভাইরাসে বিশ্বজুড়ে মৃত্যুর সংখ্যা বেড়ে দাঁড়িয়েছে ছয় হাজার ৪৭৫ জনে। শুধু ইতালিতেই গত ২৪ ঘণ্টায় মারা গেছেন ৩৬৮ জন, যা এ পর্যন্ত একদিনে মৃত্যুর সর্বোচ্চ রেকর্ড।,চীনসহ বিশ্বে ১৫৬ দেশে ছড়িয়ে পড়া এ ভাইরাসে এ পর্যন্ত আক্রান্ত হয়েছেন এক লাখ ৬৫ হাজার ৯৫৮ জন। এ ছাড়া সুস্থ হয়ে বাড়ি ফিরে গেছেন ৭৫ হাজার ৯১০ জন। ,করোনায় বাংলাদেশেও এ পর্যন্ত ৮ জন করোনায় আক্রান হয়েছেন।এই ভাইরাস থেকে বাঁচতে সতর্কতামূলক ব্যবস্থা হিসেবে হাত পরিস্কার রাখার পরামর্শ দিয়েছে বিশ্ব স্বাস্থ্য সংস্থা হু। 
এখন প্রশ্ন হলো কি দিয়ে হাত ধুতে হবে? হাত ধোয়ার জন্য অনেকই এখন হ্যান্ড স্যানিটাইজার ব্যবহার করছেন।এই স্যানিটাইজার করোনার জীবাণু রোধে কতটা কার্যকর?,সারা পৃথিবীতে ব্যাকটেরিয়া দূর করতে হ্যান্ড স্যানিটাইজার ব্যবহার করা হয়। হ্যান্ড স্যানিটাইজার করোনা প্রতিরোধে কতটা কার্যকরী তা জানিয়েছেন বিশেষজ্ঞরা। ,বিশ্ব স্বাস্থ্য সংস্থা নিয়মিত অ্যালকোহলযুক্ত সাবান ও পানি দিয়ে হাত ধোয়ার পরামর্শ দিয়েছে। অ্যালকোহলযুক্ত সাবান দিয়ে হাত ঘষলে হাতে লেগে থাকা ভাইরাসগুলো দুর্বল হযে পড়ে। 
বিশেষজ্ঞরা বলছেন, করোনভাইরাসে আক্রান্ত ব্যক্তির হাঁচি-কাশির মাধ্যমে সংক্রমণ ছড়িয়ে যদি এ জীবাণুগুলো কোনো কিছুর ওপর পড়ে তা হলে সেখান থেকেও সংক্রমণ ছড়িয়ে পড়েতে পারে। তাই সে গুলো স্পর্শ  করা থেকে বিরত থাকতে হবে। ,বিশেষজ্ঞদের মতে, স্যানিটাইজার ব্যবহার না করে সাবান ও পানি দিয়ে হাত ধোয়া আরও কার্যকর। তবে সাবান-পানি ব্যবহারের সুযোগ না থাকলে স্যানিটাইজার ব্যবহার  করা যাবে। তবে হাতে ময়লা লাগা বা তেলতেলে ভাব থাকলে স্যানিটাইজারের কার্যকারিতা তুলনামুলকভাবে কম হয়। ,তারা বলছেন, ভ্রমণের সময় ৬০ থেকে ৭০ শতাংশ অ্যালকোহলযুক্ত স্যানিটাইজার ব্যবহার করা হয়। সংক্রমণ ছড়াতে পারে এমন কিছু স্পর্শ করার পর স্যানিটাইজার ব্যবহার করা ঠিক নয়।,বিশেষজ্ঞরা জানিয়েছেন, স্যানিটাইজার হাতে লেগে থাকা ভাইরাস থেকে আমাদের রক্ষা করে। তবে এ ক্ষেত্রে ৭০ শতাংশ অ্যালকোহলযুক্ত স্যানিটাইজার ব্যবহার করা উচিত। 
স্যানিটাইজার ব্যবহারে যেসব বিষয় গুরুত্ব দিয়েছেন বিশেষজ্ঞরা। ,১. স্যানিটাইজার ব্যবহারের আগে হাত শুকনো কিনা দেখে নিন।,২. স্যানিটাইজার ব্যবহারের পর হাত না ধোয়া।,৩. স্যানিটাইজার ব্যবহারের পর এটি ত্বকে ঠিকমতো লেগেছে কিনা তা নিশ্চিত হতে হবে।,সূত্র : এনডিটিভি, ,"
মুখরোচক বাঁধাকপির ডিম ভুনা,"খাবারে স্বাদের পরিবর্তন আনতে ঘরেই তৈরি করতে পারেন বাঁধাকপির ডিম ভুনা। ,আসুন জেনে নিই কীভাবে তৈরি করবেন বাঁধাকপির ডিম ভুনা-,উপকরণ,ডিম ৫টি, বাঁধাকপি-কুচি ৪ কাপ, পেঁয়াজ-কুচি আধাকাপ, আদা ও রসুন বাটা ১ চা-চামচ, ধনে ও জিরা বাটা ১ চা-চামচ। 
হলুদ ও মরিচ গুঁড়া ১ চা-চামচ, গরম মসলা পরিমাণমতো। কাঁচা-মরিচ ৭,৮টি, ধনেপাতা-কুচি পরিমাণমতো। লবণ স্বাদমতো। আর তেল ও পানি পরিমাণমতো।,যেভাবে তৈরি করবেন,সিদ্ধ করা ডিম থেকে খোসা ফেলে লবণ, হলুদ ও মরিচ গুঁড়া দিয়ে মেখে হালকা করে গরম তেলে ভেজে নিন। , এরপর পেঁয়াজ-কুচি ও গরম মসলা দিয়ে বাদামি করে ভেজে আদা, রসুন, ধনে ও জিরা বাটা, হলুদ এবং মরিচ গুঁড়া দিয়ে মাখা মাখা ঝোল তৈরি  করুন।  এরপর  বাঁধাকপি কুচি দিয়ে ১৫ মিনিট অল্প আঁচে রান্না করতে হবে।,সিদ্ধ হয়ে এলে ডিমগুলো দিয়ে ১০ মিনিট রান্না করুন। এরপর কাঁচামরিচ ও ধনেপাতা দিয়ে মাখা মাখা হলে চুলা থেকে নামিয়ে ফেলুন। ,,"
বাংলাদেশ হাউজ বিল্ডিং ফাইন্যান্স করপোরেশন নিয়োগ,"জনবল নিয়োগের বিজ্ঞপ্তি প্রকাশ করেছে ব্যাংকার্স সিলেকশন কমিটির সদস্যভুক্ত বাংলাদেশ হাউজ বিল্ডিং ফাইনান্স কর্পোরেশন। ‘আইন অফিসার’ পদে মোট ৭ জনকে নিয়োগ দেওয়া হবে। আগ্রহী যোগ্য প্রার্থীরা অনলাইনে আবেদন করতে পারবেন।,পদের নাম,আইন অফিসার,পদসংখ্যা,মোট ৭ জন।,যোগ্যতা,স্বীকৃত বিশ্ববিদ্যালয় থেকে আইনবিষয়ে স্নাতক অথবা স্নাতকোত্তর পাস প্রার্থীরা আবেদন করতে পারবেন। কোনো পর্যায়ে তৃতীয় বিভাগ বা শ্রেণি থাকা থাকা যাবে না। প্রার্থীর বয়স অনূর্ধ্ব-৩০ বছর। মুক্তিযোদ্ধা/শহীদ মুক্তিযোদ্ধার সন্তান ও প্রতিবন্ধী প্রার্থীদের ক্ষেত্রে বয়স অনূর্ধ্ব-৩২ বছর।,বেতন,জাতীয় বেতন স্কেল-২০১৫ অনুযায়ী ২২,০০০-৫৩,০৬০ /- টাকা।,আবেদনের প্রক্রিয়া,আগ্রহী প্রার্থীকে বাংলাদেশ ব্যাংকের নিয়োগ সংক্রান্ত ওয়েবসাইটের (www.erecruitment.bb.org.bd) মাধ্যমে আবেদন করতে হবে।,আবেদনের শেষ তারিখ,অনলাইনে আবেদন করা যাবে ২৩ মার্চ, ২০২০ রাত ১১:৫৯ পর্যন্ত।,সূত্র : বাংলাদেশ ব্যাংক ওয়েবসাইট,"
মুখ থেকে হাত দূরে রাখার ৪ কৌশল,"কোভিড ১৯-এর মহামারী সামাল দিতে হচ্ছে বিশ্বকে। মানুষের মধ্যে এ নিয়ে আতঙ্ক ছড়িয়ে পড়েছে। আর এখন এই রোগে অনেক মানুষের মৃত্যু হচ্ছে।
নভেল করোনাভাইরাসের উত্পত্তিস্থল চীনে সংক্রমণের হার কমে এলেও বিশ্বব্যাপী তা বাড়ছে। বিভিন্ন দেশে মানুষ নতুন করে আক্রান্ত হচ্ছে ও অনেকে মানুষের মৃত্যু হচ্ছে। ,বিশ্ব স্বাস্থ্য সংস্থা বলছে, করোনায় সংক্রমিত ব্যক্তির কাশি-হাঁচির সময় শ্বাস-প্রশ্বাসের ফোঁটাগুলোর মাধ্যমে ব্যক্তি থেকে ব্যক্তিতে ছড়িয়ে পড়ে। শ্বাস-প্রশ্বাসের ফোঁটাগুলো যদি আপনার হাত স্পর্শ করে আর সে হাত যদি আপনার মুখ বা চোখের স্পর্শে যায়, তা হলে আপনি এ ভাইরাসে আক্রান্ত হতে পারেন। ,তাই এই ভাইরাস থেকে বাঁচতে সাবান দিয়ে অন্তত ২০ সেকেন্ড সময় নিয়ে হাত ধোয়া জরুরি। এ ছাড়া নাক, মুখ ও চোখ থেকে হাত দূরে রাখার পরামর্শ দিচ্ছেন বিশেষজ্ঞরা।জার্মানির লিপজিগ বিশ্ববিদ্যালয়ের গবেষকরা একটি সম্পূর্ণ সমীক্ষা প্রকাশ করেছেন যে, মানুষ গড়ে প্রতি ঘণ্টায় প্রায় ২৫ বার তাদের মুখ স্পর্শ করে। ,আসুন জেনে নিই নাক, মুখ ও চোখ থেকে হাত দূরে রাখার বিষয়ে বিশেষজ্ঞরা যেসব পরামর্শ দিয়েছেন-,১. নিউইয়র্ক-প্রেসবিটেরিয়ান হাসপাতালের মনোরোগ বিশেষজ্ঞ গেইল সর্টজ বলেন, মুখ স্পর্শ করে ব্যাকটেরিয়া বা ভাইরাস সংক্রমণের ঝুঁকি বাড়িয়ে না দিয়ে আপনি স্পর্শ করার জন্য শরীরের অন্য অংশ বাছাই করুন,২. মুখে হাত দেবেন না। দিনে কমপক্ষে ৩০ মিনিট মুখ স্পর্শ করার পরিবর্তে অন্য কিছু করার অভ্যাস করুন।,৩. কাজে আপনার হাতকে ব্যস্ত রাখুন। মনোরোগ বিশেষজ্ঞ লেয়া লিস বলেন, অবচেতনভাবেই যদি নাক, মুখ বা চোখে হাত চলে যায়, তা হলে হাতকে কোনো কিছুতে ব্যস্ত রাখুন। ,৪. ডা. লিস ব্যাখ্যা করেছেন, মুখ থেকে হাতকে দূরে রাখতে চাইলে হাতে এমন কিছু ব্যবহার করুন, যার ঘ্রাণ আপনি পছন্দ করেন না। তা হলে দেখবেন আপনার হাত মুখের কাছে গিয়ে বারবার ফিরে আসবে।,৫. ঘর থেকে বাইরে বের হলে অনেক সময় নাক, মুখ ও চোখে হাত স্পর্শ করার প্রয়োজন হয়। এমন পরিস্থিতিতে সাবান দিয়ে ভালোভাবে হাত পরিষ্কার করুন। ,সূত্র: প্রিভেনশন,"
হৃদরোগে ঝুঁকি কমাতে কোন তেল খাবেন?,"হৃদরোগ এখন ঘরোয়া রোগ হয়ে দাঁড়িয়েছে। প্রতি বছর এই রোগে অনেক মানুষের মৃত্যু হয়। বিভিন্ন তেল যেখানে হৃদরোগ ও মৃত্যুঝুঁকি বাড়ায়। তবে এমন কোনো তেলের নাম শুনেছেন যা হৃদরোগে ঝুঁকি কমায়। ,নতুন একটা গবেষণায় উঠে এসেছে মাছের তেলের সাপ্লিমেন্ট নিয়মিত খাওয়ার ফলে হার্টঅ্যাটাক ও স্ট্রোকের ঝুঁকি কমায়। এ ছাড়া কার্ডিওভাসকুলার রোগের ঝুঁকিও কমে।
টুফটস বিশ্ববিদ্যালয়ের কার্ডিওভাসকুলার নিউট্রিশন ল্যাবরেটরির জ্যেষ্ঠ বিজ্ঞানী অ্যালিস লিসেনস্টেইন বলেন, মাছের তেল ও কার্ডিওভাসকুলার ডিজিজ বেশিরভাগ ক্ষেত্রে ইতিবাচক ফল ছিল। সর্বশেষ গবেষণাটি পুরনো ফলগুলোতে কার্যকারিতা যুক্ত করেছে।,তবে কী পরিমাণ মাছের তেল খাওয়া প্রয়োজন, সে সম্পর্কে গবেষণাটিতে কোনো আলোকপাত করা হয়নি।  সম্প্রতি বিএমজে মেডিকেল জার্নালে প্রকাশিত এ গবেষণাটিতে ৪০ থেকে ৬৯ বছর বয়সী যুক্তরাজ্যের প্রায় পাঁচ লাখ মানুষের তথ্য বিশ্লেষণ করা হয়। ,এই গবেষণা থেকে এক-তৃতীয়াংশ মানুষ বলেছেb, অধ্যয়নের শুরুতে তারা নিয়মিত ফিশ অয়েল সাপ্লিমেন্ট নিয়েছিলেন।,গবেষকরা 9 বছর ধরে অংশগ্রহণকারীদের রোগ ও মৃত্যুর তথ্য সংগ্রহ করেন। তারা দেখেন ফিশ অয়েল সাপ্লিমেন্ট গ্রহণকারীদের মৃত্যুঝুঁকি ১৩ শতাংশ, কার্ডিওভাসকুলার রোগে মারা যাওয়ার হার ১৬ শতাংশ এবং স্ট্রোক বা হার্টঅ্যাটাকের মতো কার্ডিওভাসকুলার রোগের ঘটনা ৭ শতাংশ কম ছিল।,এ গবেষণায় আমরা নিশ্চিতভাবে জানতে পারি না যে, কেবল ফিশ অয়েল সাপ্লিমেন্টগুলোই স্ট্রোকের ঝুঁকি হ্রাস করে কিনা।,গবেষকরা বলেছেন, তাদের তথ্য বিশ্লেষণে দেখা গেছে– মাছের তেলের উপকারগুলো বয়স, লিঙ্গ, জীবনযাত্রা, অভ্যাস, ডায়েট, ওষুধ এবং অন্যান্য পরিপূরক থেকে মুক্ত ছিল।,গবেষক অ্যালিস লিসেনস্টেইন বলেছেন, গবেষকরা সিদ্ধান্তে পৌঁছেছেন, মাছের তেল হার্টঅ্যাটাক, স্ট্রোক ও কার্ডিওভাসকুলার রোগের সব ঝুঁকি কমায়। 
এ বিষয়ে ইউনিভার্সিটি কলেজ লন্ডন হাসপাতালের জ্যেষ্ঠ ডায়েটিশিয়ান ব্রায়ান পাওয়ার বলেন, আমার পরামর্শ হলো– ভারসাম্যযুক্ত খাদ্যের অংশ হিসেবে সপ্তাহে কমপক্ষে দুবার মাছ,খাওয়ার মাধ্যমে ওমেগা-৩ ফ্যাটি অ্যাসিড গ্রহণ করা। আর মাছ থেতে না চাইলে বাদাম, আখরোট, সয়া ও সবুজ শাকসবজি খেতে পারেন। 
তিনি বলেন, মাছের তেলে থাকা ফ্যাটি অ্যাসিড ওমেগা-৩ রক্তচাপের ওপর উপকারী প্রভাব ফেলে, প্রদাহ হ্রাস করে ও হূদযন্ত্রে রক্তপ্রবাহকে বৃদ্ধি করে। এ ছাড়া কার্ডিওভাসকুলার রোগ থেকে রক্ষা করে । তাই ওমেগা-৩ বাদাম, বীজ, মাংস, দুগ্ধজাত খাবার, চর্বি ও তেল খাওয়া যেতে পারে।,যুক্তরাজ্যের স্ট্রোক অ্যাসোসিয়েশন বলছে, মাছের তেল না খেয়ে প্রচুর তাজা খাবার খাওয়া উচিত। কারণ ফল ও শাকসবজিতে চিনি ও লবণের মাত্রা কম থাকে। ,সূত্র: সিএনএন,"
"ফোন করলে শোনা যাচ্ছে কাশির শব্দ, এ কেমন কলার টিউন","সারাবিশ্বে ছড়িয়ে পড়েছে করোনা আতঙ্ক। চীনের হুবেইপ্রদেশ থেকে এই ভাইরাসের উৎপত্তি হলেও বিভিন্ন দেশে ছড়িয়ে পড়েছে এই ভাইরাস। 
চীনে আক্রান্তের সংখ্যা কমতে শুরু করলেও বিশ্বের বিভিন্ন দেশে এখনও আছে করোনা ত্রাস। ইতালি, ইরানের মতো দেশে এখনও প্রতিনিয়ত আক্রান্তের সংখ্যা বাড়ছে। ,ভারতে অনেকে করোনাভাইরাসে আক্রান্ত হয়েছেন। বিভিন্ন টেলিকম সংস্থা তাদের কলার টিউনে জুড়ে দিয়েছে করোনা সংক্রান্ত সতর্কতা। প্রথমে জিও, পরে বিএসএনএল, এয়ারটেল, ভোডাফোনও এই ‘ডিফল্ট’ কলার টিউন ব্যবহার করা শুরু করেছে।,ফোন করলেই প্রথমে শোনা যাচ্ছে দুবার কাশির শব্দ। তার পর দেয়া হচ্ছে করোনা নিয়ে সতর্কতামূলক বার্তা। কলার টিউন শুনতে শুনতে বিরক্ত হয়ে যাচ্ছে মানুষ। তবে আপনার এই কলার টিউন এড়িয়ে যাওয়ার সুযোগ রয়েছে। ,কী করবেন ,১.  প্রয়োজন ফোনটা করুন প্রথমে।,২. করোনাভাইরাসের সতর্কতার বার্তা দেয়া শুরু হলেই ১ চাপুন। ,৩. ১ টিপলে ওই মেসেজ বন্ধ হয়ে গিয়ে স্বাভাবিক রিং টোন বাজতে শুরু করবে।,তবে একবার এই ট্রিক করলেই কিন্তু মেসেজ পুরোপুরি বন্ধ হয়ে যাবে না। যতবার যাকে ফোন করবেন, ততবারই এইভাবে ওই মেসেজ এড়িয়ে যেতে হবে।,মহামারী আকারে ছড়িয়ে পড়া প্রাণঘাতী করোনাভাইরাসে আক্রান্ত হয়ে বিশ্বে মৃতের সংখ্যা বেড়ে দাঁড়িয়েছে ছয় হাজার ৪৭৫ জনে। শুধু ইতালিতেই গত ২৪ ঘণ্টায় মারা গেছে ৩৬৮ জন, যা এ পর্যন্ত একদিনে মৃত্যুর সর্বোচ্চ রেকর্ড।,চীনসহ বিশ্বে ১৫৬ দেশে ছড়িয়ে পড়া এ ভাইরাসে এ পর্যন্ত আক্রান্ত হয়েছেন এক লাখ ৬৫ হাজার ৯৫৮ জন। এ ছাড়া সুস্থ হয়ে বাড়ি ফিরে গেছেন ৭৫ হাজার ৯১০ জন। খবর বিবিসি ও রয়টার্সের।,"
৭ রোগ প্রতিরোধ করবে কিউই ফল,"অনেক ধরনের ফল খেয়েছেন হয়তো। কখনও কি খেয়েছেন ভিটামিনে ভরপুর কিউই ফল। ফল আমাদের শরীরের ভিটামিন, খনিজ লবণের চাহিদা পূরণ করে। তাই ফল খাওয়া স্বাস্থ্যের জন্য ভালো। এ ছাড়া ফল খেলে শরীর ভালো থাকে ও রোগ প্রতিরোধ ক্ষমতা বাড়ায়। ,কিউই ছোট ফল হলেও শরীরের প্রয়োজনীয় ভিটামিনের ঘাটতি মেটায় ও শরীরকে রাখে ভেতর থেকে তরতাজা। এটি অত্যন্ত সুস্বাদু ফল। ,কয়েক দশক আগেও এই ফলের প্রচলন ভারতবর্ষে সেভাবে দেখা যায়নি। তবে বর্তমানে ভারতের কিছু জায়গায় ফলটি পাওয়া যায়।  স্বাদে ভরপুর এই ফলের স্বাস্থ্য উপকারিতা অনেকে। একটি ফল খেলেই পাবেন হাজারো সমস্যা থেকে মুক্তি। ,আসুন জেনে নিই কিউই ফলের ঔষধিগুণ-,হার্টকে সুস্থ রাখে,কিউই ফল ভিটামিন-সি ও পটাসিয়ামসমৃদ্ধ হওয়ায় কার্ডিওভাসকুলার স্বাস্থ্যের জন্য উপকারী। একটি সমীক্ষায় দেখা গেছে, প্রতিদিন এক থেকে দুটি করে কিউই ফল খেলে অক্সিডেটিভ স্ট্রেস হওয়ার সম্ভাবনা হ্রাস পায়, যা হৃদরোগসহ বিভিন্ন স্বাস্থ্য সমস্যাকে দূর করে। এ ছাড়া রক্তে ফ্যাটের পরিমাণ কমায় ও ব্লকেজ প্রতিরোধ করে। এ ছাড়া কিউইতে থাকা ম্যাগনেসিয়াম হার্ট ভালো রাখে।,রোগ প্রতিরোধ করে,শরীরের রোগ প্রতিরোধের ক্ষমতা বাড়াতে ভিটামিন-সি ও অ্যান্টিঅক্সিডেন্টসমৃদ্ধ কিউই ফল খেতে পারেন। কানাডিয়ান জার্নাল অব ফিজিওলজি অ্যান্ড ফার্মাকোলজিতে প্রকাশিত হওয়া একটি সমীক্ষায় দেখা গেছে যে, কিউই ফল রোগ প্রতিরোধ ক্ষমতা বাড়িয়ে ঠাণ্ডা বা ফ্লু প্রতিরোধ করে। ,হজমে সহায়তা করে ,কিউইতে অ্যাক্টিনিডিন নামক এনজাইম থাকে, যা প্রোটিন-দ্রবীভূত বৈশিষ্ট্যের জন্য পরিচিত। কিউইতে থাকা ফাইবার হজমে সহায়তা করে। ,চোখ ভালো রাখে ,কিউই ফাইটোকেমিক্যালের একটি ভালো উৎস, যা ম্যাকুলার অবক্ষয় প্রতিরোধে সহায়তা করে। কিউই ফলের মধ্যে উপস্থিত ভিটামিন-এ ও ফাইটোকেমিক্যাল চোখের ছানি প্রতিরোধ করে। ,হাড় ও দাঁত ভালো রাখে ,এই ফলে আছে। ভিটামিন-এ, ভিটামিন-সি, বি-৬, বি-১২, পটাসিয়াম, ক্যালসিয়াম, লোহা এবং ম্যাগনেসিয়ামের মতো ভিটামিন ও খনিজ পদার্থ, যা শরীরের রক্ত সঞ্চালনকে ঠিক রাখে ও হাড় ও দাঁত ভালো রাখে।
 
রক্তচাপ নিয়ন্ত্রণ করে,কিউই ফল রক্তচাপ নিয়ন্ত্রনে ক্ষেত্রে একটি দারুণ ফল। ২০১৪ সালের একটি সমীক্ষা অনুসারে, প্রতিদিন ৩টি কিউই ফল খেতে পারলে এতে থাকা বায়োঅ্যাক্টিভ পদার্থগুলি রক্তচাপ কমাতে সহায়তা করতে পারে। নিম্ন রক্তচাপ স্ট্রোক ও হার্ট অ্যাটাকের ঝুঁকি অনেকাংশে কমিয়ে দেয়।,অনিদ্রা দূর করে,অনিদ্রা দূর করতে এশিয়া প্যাসিফিক জার্নাল অব ক্লিনিকাল নিউট্রিশনে প্রকাশিত একটি সমীক্ষায় দেখা গেছে যে, কিউই ফলে থাকা অ্যান্টিঅক্সিডেন্ট অনিদ্রার মতো ঘুমের ব্যাধিগুলোর জন্য খুবই উপকারী। ,তথ্যসূত্র: কলকাতা২৪,"
করোনা মোকাবেলায় ঘরেই তৈরি করুন হ্যান্ডওয়াশ,"সারাবিশ্বে আতঙ্ক ছড়িয়েছে করোনাভাইরাস। এই ভাইরাসে প্রতিদিনই বাড়ছে মৃতের সংখ্যা। তবে এই রোগের কোনো টিকা বা প্রতিষেধক এখনও আবিষ্কৃত হয়নি। ,এই রোগ থেকে বাঁচতে সবচেয়ে বেশি প্রয়োজন হচ্ছে সাবান বা হ্যান্ডওয়াশ দিয়ে ভালোভাবে দুই হাত ধোয়া। করোনা ঠেকাতে হাত ধোয়ার ওপর সবচেয়ে বেশি গুরুত্ব দিয়েছে বিশ্বস্বাস্থ্য সংস্থা-হু। 
আর করোনাভাইরাস প্রতিরোধে মুখে মাস্ক পরে থাকতে বলছেন চিকিৎসকরা। পাশাপাশি ব্যবহার করার পরামর্শ দেয়া হচ্ছে হ্যান্ড স্যানিটাইজার। 
হ্যান্ড স্যানিটাইজার সাধারণত আমরা বাজার থেকে কিনে থাকি, তবে আপনি চাইলে ঘরেই তৈরি করতে পারেন। ,করোনাভাইরাস থেকে বাঁচতে হাত ধুতে বলছেন চিকিত্সকরা। কারণ ধুয়ে ফেললেই ভাইরাস নষ্ট হয়ে যায়। এর জন্য খুব শক্তিশলী কোনো জীবাণুনাশক লাগবে না। শুধু সাবান দিয়ে ধুলেই হবে। এ ছাড়া ব্যবহার করা যেতে পারে হ্যান্ড স্যানিটাইজার। 
ঘরে হ্যান্ড স্যানিটাইজার তৈরির ফর্মুলা জানিয়েছেন বিশেষজ্ঞরা। ,কীভাবে তৈরি করবেন,চায়ের কাপে দুই-তৃতীয়াংশ রাবিং অ্যালকোহল, একটি কাপে এক-তৃতীয়াংশ অ্যালোভেরা জেল, ৮-১০ রোজ ব্যবহার হয় এমন তেল, এ ছাড়া নেয়া যেতে পারে কয়েক ফোঁটা ল্যাভেন্ডার বা ভ্যানিলার তেল।,এসব উপকরণ একটি পাত্রে মিশিয়ে চামচ দিয়ে ভালোভাবে মিশিয়ে নিন। এর পর ঢেলে রাখুন বোতলে। বোতল থেকে নিয়ে ব্যবহার করতে পারেন। ,তথ্যসূত্র: জিনিউজ,"
ঘরেই তৈরি করুন মাস্ক,"চীনসহ গোটা বিশ্বে ছড়িয়ে পড়া প্রাণঘাতী করোনাভাইরাসে প্রাণহানির সংখ্যা বেড়েই চলেছে। এখন পর্যন্ত বিশ্বব্যাপী মৃত্যুর সংখ্যা ৫ হাজার ছাড়িয়েছে।
এই রোগের কোনো ওষুধ বা টিকা আবিষ্কার হয়নি। তাই এখন পর্যন্ত ফেস মাস্ক আর হ্যান্ড স্যানিটাইজার ব্যবহার করে হাত ধোয়াকে উত্তম বলে মনে করা হচ্ছে। ,এখন করোনা থেকে নিরাপদ থাকতে অনেকে মাস্ক ব্যবহার করছেন। তবে মাস্ক সাধারণত আমরা কিনে ব্যবহার করি। তবে আপনি চাইলে তা ঘরেই তৈরি করতে পারেন।  ভারতে মাস্ক বানিয়ে ভিডিওর মাধ্যমে দেখিয়েছেন আনন্দ মাহিন্দ্রা নামে এক ব্যক্তি।,টুইট করে মাহিন্দ্রা লেখেন– আমার মনে হয়, এর পর আর মাস্ক নিয়ে কোনো সংকট থাকবে না। ,তার শেয়ার করা ভিডিওতে দেখা যাচ্ছে, এক নারী হাতের কাছেই পাওয়া যায় এমন উপকরণ কাজে লাগিয়ে ফেস মাস্ক তৈরি করছেন। টিস্যু পেপার, রাবার ব্যান্ড আর স্টেপলার— এই তিনটি জিনিস দিয়েই তিনি কয়েক মুহূর্তের মধ্যেই তৈরি করে ফেললেন ফেস মাস্ক।
আনন্দ মাহিন্দ্রার টুইট করা ওই ভিডিও এখনও পর্যন্ত ১০ হাজারেরও বেশি মানুষ লাইক দিয়েছেন। ,পোস্টটি শেয়ার করেছেন দু’হাজারেরও বেশি মানুষ। সংকটের মুহূর্তে আনন্দ মাহিন্দ্রার এই টুইট নজর কেড়েছে হাজার হাজার সাধারণ মানুষের।  ,তথ্যসূত্র: জিনিউজ, ,,"
ইস্পাহানী পাবলিক স্কুল ও কলেজে নিয়ােগ,"কুমিল্লা সেনানিবাসে অবস্থিত ইস্পাহানী পাবলিক স্কুল ও কলেজে এমপিও বহির্ভূত পদে শিক্ষক ও কর্মকর্তা-কর্মচারী নিয়োগের বিজ্ঞপ্তি প্রকাশিত হয়েছে।,পদের নাম: সহকারী শিক্ষক
পদসংখ্যা: ইংরেজি ১টি
যােগ্যতা: স্নাতক পর্যায়ে ন্যূনতম ৩০০ নম্বরের ইংরেজিসহ স্নাতক/সমমান ও বিএড বা সমমানের ডিগ্রি। অথবা স্নাতক পর্যায়ে ন্যূনতম ৩০০ নম্বরের ইংরেজিসহ স্নাতক বা সমমানের ডিগ্রি। শিক্ষাজীবনে যেকোন একটিতে তৃতীয় বিভাগ গ্রহণযােগ্য হবে। শিক্ষক নিবন্ধন পরীক্ষায় উত্তীর্ণদের অগ্রাধিকার দেয়া হবে।
বেতনস্কেল: ১৬,০০০-৩৮,৬৪০ টাকা বা ১২,৫০০-৩০,২৩০ টাকা,
পদের নাম: সহকারী শিক্ষক
পদসংখ্যা: ধর্ম (ইসলাম) ১টি
যােগ্যতা: ফাজিল বা সমমান ও বিএড বা সমমানের ডিগ্রি অথবা কামিল বা সমমানের ডিগ্রি। শিক্ষাজীবনে যেকোন একটিতে তৃতীয় বিভাগ গ্রহণযােগ্য হবে। শিক্ষক নিবন্ধন পরীক্ষায় উত্তীর্ণদের অগ্রাধিকার দেয়া হবে।
বেতনস্কেল: ১৬,০০০-৩৮,৬৪০ টাকা বা ১২,৫০০-৩০,২৩০ টাকা,পদের নাম: প্রশাসনিক সহকারী
পদসংখ্যা: ১টি
যােগ্যতা: উচ্চ মাধ্যমিক সার্টিফিকেট বা সমমানের পরীক্ষায় উত্তীর্ণ। কম্পিউটার চালনায় দক্ষ হতে হবে।
বেতনস্কেল: ১০,২০০-২৪,৬৮০ টাকা,পদের নাম: রন্ধন সহায়ক
পদসংখ্যা: ১টি
যােগ্যতা: জেএসসি বা অষ্টম শ্রেণি উত্তীর্ণ। সংশ্লিষ্ট কাজে অভিজ্ঞতা থাকতে হবে।
বেতনস্কেল: ৮,৫০০-২০,৫৭০ টাকা,আবেদনের নিয়ম: অনলাইনে ipsc.edu.bd ওয়েবসাইটের মাধ্যমে আবেদন করতে হবে। আবেদন করা যাবে ৩১ মার্চ পর্যন্ত।,"
করোনাভাইরাস শরীরকে যেভাবে ক্ষতিগ্রস্ত করে,"কোভিড-১৯ এর মহামারী সামাল দিতে হচ্ছে বিশ্বকে।মানুষের মধ্যে এ নিয়ে আতঙ্ক ছড়িয়ে পড়েছে।আর এখন এই রোগে অনেক মানুষের মৃত্যু হচ্ছে।   
তবে আমরা অনেকেই জানি না কীভাবে করোনাভাইরাস শরীরকে আক্রান্ত করে। আর কেনইবা এই রোগে মানুষ মারা যায়।  ,করোনা শরীর গঠন করা কোষগুলোর ভেতরে প্রবেশ করে সেগুলোর নিয়ন্ত্রণ নিয়ে নেয়ার মাধ্যমে কাজ করে। ,করোনাভাইরাস, যার আনুষ্ঠানিক নাম সার্স-সিওভি-২। আশপাশে কেউ হাঁচি বা কাশি দিলে, ভাইরাস সংক্রমিত কোনো জায়গায় হাত দেয়ার পর আপনার মুখে হাত দিলে।নিঃশ্বাসের সঙ্গে এই ভাইরাস দেহে প্রবেশ করে।,প্রথমে এই ভাইরাস গলা, শ্বাসনালি ও ফুসফুসের কোষে আঘাত করে এবং  করোনার কারখানা তৈরি করে। পরে শরীরের বিভিন্ন জায়গায় নতুন ভাইরাস ছড়িয়ে দেয় ও আরও কোষকে আক্রান্ত করে।এ সময় আপনি অসুস্থ হবেন ও মানুষের মধ্যে উপসর্গ ছড়িয়ে পড়বে। ,১০ জনে মধ্যে আটজন মানুষের জন্যই কোভিড-১৯ একটি নিরীহ সংক্রমণ ও প্রধান উপসর্গ কাশি ও জ্বর।এ ছাড়া শরীরে ব্যথা, গলাব্যাথা ও মাথাব্যথাও হতে পারে।,আর শরীরের রোগ প্রতিরোধ ব্যবস্থা ভাইরাস সংক্রমণ হওয়ায় প্রতিক্রিয়া প্রকাশ করার ফলে গায়ে জ্বর আসে ও শুষ্ক কাশি হয়। এ ধরনের উপসর্গ দেখা দিলে পরিপূর্ণ বিশ্রাম, প্রচুর তরল পান করা এবং প্যারাসিটামল খাওয়ার কথা বলেছেন চিকিৎসকরা।   ,এ ধরনের উপসর্গ দেখা দিলে হাসপাতাল বা বিশেষজ্ঞের পরামর্শ নিতে হবে। ,তথ্যসূত্র:বিবিসি বাংলা,"
আমিষ খেলে কি করোনাভাইরাস ছড়ায়?,"সারাবিশ্বে এখন আতঙ্কের নাম করোনাভাইরাস। প্রাণঘাতী করোনাভাইরাসে প্রাণহানির সংখ্যা বেড়েই চলেছে। এখন পর্যন্ত বিশ্বব্যাপী মৃত্যুর সংখ্যা ৫ হাজার ৮৩৯ জনে পৌঁছেছে। আক্রান্তের সংখ্যা পৌঁছেছে ১ লাখ ৫৬ হাজার ৫৫৮ জনে। ,করোনা নিয়ে ফেসবুকসহ বিভিন্ন সামাজিক যোগাযোগমাধ্যমে অনেক ভুল তথ্য ছড়াচ্ছে। অনেকেই বলছেন আমিষ খেলে করোনা ছাড়ায়। আসলে এ ধারণা কতটুকু সত্যি। 
আমিষ বা ডিম খেলে করোনাভাইরাস সংক্রমণ হতে পারে এসব বিষয়ে কান না দেয়ার পরামর্শ দিয়েছেন এইমসের অধিকর্তা ড. রণদীপ গুলেরিয়া। তিনি জানান, সব ধরনের মাংস ভালো করে ধুয়ে ও সিদ্ধ  করে খেতে হবে। ,তিনি বলেন, এই ভাইরাসের প্রভাব সিঙ্গাপুরের মতো উষ্ণ আবহাওয়া কিংবা ইউরোপের দেশগুলোর মতো শীতল আবহাওয়া উভয় ক্ষেত্রেই গুরুতর।
ওই চিকিৎসক আরও বলেন,  অ্যালকোহল সেবন করোনা সংক্রমণ এড়ানো সম্ভব এমন দাবিও সঠিক নয়। আর লবঙ্গ বা অন্য কোনো ওষুধ সেবন করলেও  এই সংক্রমণ ঠেকানো যাবে না। ,করোনার থেকে বাঁচতে তিনি সবাইকে  হাত ধোয়ার পরামর্শ দিয়েছেন। সংক্রমণ এড়াতে ঘন ঘন সাবান দিয়ে হাত ধোয়া উচিত বলে তিনি মনে করেন। সব ধরনের মাংসই আর সাবান না থাকলে  স্যানিটাইজারও ব্যবহার করা যেতে পারে। ,তথ্যসূত্র: এনডিটিভি বাংলা,"
দুই রোগ থাকলে করোনায় মৃত্যুঝুঁকি বেশি,"সারাবিশ্বে আতঙ্কের নাম এখন করোনাভাইরাস। নভেল করোনাভাইরাস কোভিড-১৯ দ্রুতগতিতে এগিয়ে চলেছে। আর প্রতিদিন প্রাণ হারাচ্ছেন অনেক মানুষ। ,প্রাণঘাতী করোনাভাইরাসে প্রাণহানির সংখ্যা বেড়েই চলেছে। এখন পর্যন্ত বিশ্বব্যাপী মৃত্যুর সংখ্যা ৫ হাজার ৮৩৯ জনে পৌঁছেছে। আক্রান্তের সংখ্যা পৌঁছেছে ১ লাখ ৫৬ হাজার ৫৫৮ জনে।  ,চিকিৎসকরা এখনও এই রোগের গতিপ্রকৃতির সম্পর্কে বুঝে উঠতে পারছেন না।আবিষ্কৃত হয়নি কোনো ভ্যাকসিন বা টিকা।   এই ভাইরাস ঠেকাতে অনেক দেশে স্কুল, কলেজ, অফিস, আদালত অনির্দিষ্টকালের জন্য ছুটি ঘোষণা করা হচ্ছে। ৫০ বছরের বেশি বয়সী পুরুষদের করোনার মৃত্যুঝুঁকি। এ ছাড়া যাদের ডায়াবেটিস ও উচ্চ রক্তচাপের সমস্যা রয়েছে, তারা আছেন সবচেয়ে বেশি ঝুঁকিতে। ,ক্রিটিক্যাল কেয়ার স্পেশালিস্ট অরিন্দম কর বলেন, অত্যন্ত ছোঁয়াচে বলে এই রোগে মানুষ আতঙ্কিত হয়ে পড়ছেন। যারা দীর্ঘদিন ধরে উচ্চ রক্তচাপ ও ডায়াবেটিসে ভুগছেন, তাদের জন্য কোভিড-১৯ মারাত্মক হয়ে ওঠার সম্ভাবনা প্রবল। ,বিশেষ করে রোগীর বয়স যদি ৬৫ বছরের বেশি হয় এবং তিনি যদি ধূমপায়ী হন, তা হলে সংক্রমণ মারাত্মক হয়ে জীবনঝুঁকি হতে পারে। ,সম্প্রতি 'ল্যানসেট' নামক এক মেডিকেল জার্নালে  প্রকাশিত একটি গবেষণাপত্রে জানা গেছে, ৬৯ উত্তীর্ণ পুরুষ যারা ধূমপায়ী এবং অনিয়ন্ত্রিত ডায়াবেটিস ও উচ্চ রক্তচাপের রোগী, তাদের নভেল করোনাভাইরাসের সংক্রমণে ও মৃত্যুহার সব থেকে বেশি। ,অনুসন্ধান আরও জানা গেছে, কোভিড-১৯-এর সংক্রমণে মৃতদের শরীরে ভাইরাস থেকে যায় আমৃত্যু। আর এ কারণেই চিকিৎসাবিজ্ঞানীরা বিশেষ সতর্কতা নেয়ার পরামর্শ দিচ্ছেন। ,আসলে কোভিড -১৯ ভাইরাস অত্যন্ত ছোঁয়াচে, যা হাঁচি, কাশি, লালা ও সর্দির সাহায্যে বাতাসবাহিত হয়ে ছড়িয়ে পড়ে। আক্রান্তের ৬ ফিটের মধ্যে থাকলে সুস্থ মানুষের আক্রান্ত হওয়ার ঝুঁকি বাড়ে। ,বিশেষ করে আক্রান্ত মানুষটির হাঁচি, কাশি, নাক ঝাড়া থেকে। তিনি নাকে মুখে হাত দিয়ে সুস্থ মানুষের সংস্পর্শে এলে অন্যজনের শরীরে এই ভাইরাস দ্রুত বংশ বিস্তার করে।
করোনা যেভাবে আক্রান্ত করে,শ্বাসনালি ক্ষতিগ্রস্ত হওয়ার সঙ্গে সঙ্গে এই কোভিড-১৯ ভাইরাসটি ফুসফুস ও ক্ষুদ্রান্ত্রকেও অ্যাটাক করে লাইনিং নষ্ট করে দেয়। এর পর একে একে অন্যান্য অঙ্গ-প্রত্যঙ্গের কাজ করার ক্ষমতাও কমে যায়। ,করোনার এখনও কোনো প্রতিষেধক বা টিকা আবিষ্কৃত হয়নি। তাই সাবান দিয়ে হাত ধোয়া, মুখে চাপা দিয়ে হাঁচি-কাশি, বাইরে থেকে ফিরে পোশাক বদলে হাত-মুখ সাবান দিয়ে পরিষ্কার করে নেয়া জরুরি। ,তথ্যসূত্র: আনন্দবাজার পত্রিকা,"
ঘরেই তৈরি করুন ফলের পুডিং,"আপেল, কমলা, আঙুর, পেঁপে ও স্ট্রবেরিসহ বিভিন্ন ধরনের ফল আমরা খেয়ে থাকি। ঘরে প্রিয়জনদের জন্য তৈরি করতে পারেন ফলের পুডিং।
আসুন জেনে নিই কীভাবে ঝটপট তৈরি করবেন ফলের পুডিং-,উপকরণ,ডিম ৬টি, চিনি এক কাপ, ঘন দুধ ২ কাপ, ভ্যানিলা এসেন্স আধা চা চামচ, পাল্পসহ পেঁপের রস আধাকাপ, পেঁপে কুচি আধাকাপ, স্ট্রবেরি কুচি আধাকাপ, আঙুর কুচি আধাকাপ, ক্যারামেল তৈরির উপকরণ, চিনি ২ টেবিল চামচ, পানি ১ টেবিল চামচ। ,প্রস্তুত প্রণালি, ,ডিমগুলো ফেটিয়ে নিন। ডিম চিনি ও দুধ মিশিয়ে ছাঁকনি দিয়ে ছেঁকে পেঁপের পাল্পসহ রস মেশান ভালো করে।,এরপর ক্যারামেল তৈরির জন্য পানি ও চিনি জ্বাল দিন মাঝারি আঁচে। গাঢ় বাদামি রঙ ধারণ করলে চুলা থেকে নামিয়ে 
যে পাত্রে পুডিং বানাবেন সেই পাত্রে ক্যারামেল ঢেলে দিন। ,আর ঠাণ্ডা হওয়ার আগেই পাত্র নাড়াচাড়া করে ছড়িয়ে নিন ক্যারামেল। এবার পেঁপের পাল্প মেশানো ডিম-দুধের মিশ্রণ অর্ধেক ঢেলে দিন। মাঝে কুচি করা ফল ছড়িয়ে দিন মিশ্রণের ওপর। আরেক দফা মিশ্রণ ঢেলে দিন।,যে হাঁড়িতে পুডিংয়ের মিশ্রণসহ বাটিটি বসাবেন, সেখানে এমনভাবে পানি নিন যেন বাটির অর্ধেক অংশ ডুবে থাকে। পুডিংয়ের বাটি হাঁড়ির পানিতে দিয়ে ঢেকে দিন। ,এরপর চুলার আঁচ মাঝারির চাইতে আরেকটু বাড়িয়ে হাঁড়িটিও ঢেকে দিন। পানি কমে গেলে পানি দিয়ে দিন। ২৫-৩০ মিনিট পর ঢাকনা খুলে টুথপিক দিয়ে পরীক্ষা করে দেখুন পুডিং হয়েছে কিনা।,যদি টুথপিকে কিছু লেগে না থাকে, তাহলে বুঝবেন হয়ে গেছে পুডিং। ,,"
করোনাভাইরাস মাটির ওপর কতক্ষণ বেঁচে থাকে?,"চীনসহ সারাবিশ্বে ছড়িয়ে পড়া প্রাণঘাতী করোনাভাইরাসে প্রাণহানির সংখ্যা বেড়েই চলেছে। এখন পর্যন্ত বিশ্বব্যাপী মৃত্যুর সংখ্যা ৫ হাজার ৮৩৯ জনে পৌঁছেছে। আক্রান্তের সংখ্যা পৌঁছেছে ১ লাখ ৫৬ হাজার ৫৫৮ জনে।,এই ভাইরাসের ভয়ানক সংক্রামক প্রকৃতির কারণে আক্রান্তের সংখ্যা দ্রুত বৃদ্ধি পাচ্ছে। 
সেন্টার ফর ডিজিজ কন্ট্রোল অ্যান্ড প্রিভেনশন অনুসারে, এই ভাইরাস সারাবিশ্বে শতাধিক স্থানে শনাক্ত করা হয়েছে। বিশ্ব স্বাস্থ্য সংস্থা-হু ইতিমধ্যে নোভেল,করোনাভাইরাসকে মহামারী হিসেবে ঘোষণা করেছে।
করোনাভাইরাসটি বাতাসের মাধ্যমে দ্রুত ছড়িয়ে পড়ছে। যদি সংক্রামিত ব্যক্তি কোনো জিনিসে স্পর্শ করে বা তার সংস্পর্শে কোনো সুস্থ ব্যক্তি এলেও এটি ছড়িয়ে পড়ে। 
গবেষণায় দেখা গেছে যে, ভাইরাসটিকে তামার ওপর চার ঘণ্টা অবধি, কার্ডবোর্ডে ২৪ ঘণ্টা এবং প্লাস্টিক ও স্টেইনলেস স্টিলে দু-তিন দিন পর্যন্ত শনাক্ত করা যায়। 
জার্নাল অব হসপিটাল ইনফেকশনে প্রকাশিত আরেকটি গবেষণা থেকে জানা গেছে, মার্স, সার্স ও করোনাভাইরাস ও এন্ডেমিক হিউম্যান করোনাভাইরাস গ্লাস, প্লাস্টিক বা ধাতুর মতো নির্জীব পৃষ্ঠে বাঁচতে পারে প্রায় ৯ দিন পর্যন্ত।,আর এই ভাইরাসগুলো নিষ্ক্রিয় করা যেতে পারে জীবাণুনাশক দিয়ে। যেগুলো এক মিনিটের মধ্যে ৬২-৭১ শতাংশ ইথানল, ০.৫ শতাংশ হাইড্রোজেন পারক্সাইড বা ০.১ শতাংশ সোডিয়াম হাইপোক্লোরাইট ধারণ করে। ,করোনাভাইরাস থেকে রক্ষা পাওয়ার জন্য এখনও কোনো ভ্যাকসিন নেই। তাই প্রতিরোধই হচ্ছে এই রোগ থেকে বাঁচার অন্যতম উপায়। ,তাই সাবান ও পানি দিয়ে সঠিকভাবে হাত ধোয়া ও কিছু স্বাস্থ্যবিধি  মেনে চলতে হবে। আর মাস্ক পরতে হবে এবং যেখানে-সেখানে স্পর্শ করা এড়িয়ে চলুন।,তথ্যসূত্র: বোল্ডস্কাই,"
করোনা মোকাবেলায় ২ কোটি ডলার দিচ্ছে ফেসবুক,"চীনসহ গোটা বিশ্বে ছড়িয়ে পড়া প্রাণঘাতী করোনাভাইরাসে প্রাণহানির সংখ্যা বেড়েই চলেছে। এখন পর্যন্ত বিশ্বব্যাপী মৃত্যুর সংখ্যা ৫ হাজার ৮৩৯ জনে পৌঁছেছে। আক্রান্তের সংখ্যা পৌঁছেছে ১ লাখ ৫৬ হাজার ৫৫৮ জনে। ,করোনা ঠেকাতে সারাবিশ্ব যখন মরিয়া, তখন করোনা মোকাবেলায় ২০ মিলিয়ন বা ২ কোটি মার্কিন ডলার দানের প্রতিশ্রুতি দিল ফেসবুক। এখনেই শেষ নেই, ফেসবুকের পক্ষ থেকে ইউনাইটেড নেশনস ফাউন্ডেশন ও বিশ্ব স্বাস্থ্য সংস্থার (ডব্লিউএইচও) সঙ্গে একত্রে ‘কোভিড-১৯ সলিডারিটি রেসপন্স ফান্ড’ চালু করা হয়েছে। এ তহবিলে যে কেউ দান করতে পারবে।,শুক্রবার ফেসবুকের প্রধান নির্বাহী মার্ক জাকারবার্গ এক পোস্টে এ তথ্য জানিয়েছেন।  ,করোনাভাইরাস মোকাবেলার ফেসবুক কর্তৃপক্ষ শুক্রবার তাদের বার্ষিক মুনাফার কিছু অংশ দেয়ার সিদ্ধান্ত জানায়। জাকারবার্গ তার পোস্টে বিষয়টি নিশ্চিত করেন।,তিনি জানান, ফেসবুকের দান করা ১০ মিলিয়ন মার্কিন ডলারের সঙ্গে তহবিলে দান হিসেবে আসা সম্পূর্ণ অর্থ বিশ্বজুড়ে সরাসরি করোনা মোকাবেলা, শনাক্ত ও প্রতিরোধের কাজে ব্যয় হবে।,ফেসবুকের বাকি ১০ মিলিয়ন মার্কিন ডলার যাবে সিডিসি ফাউন্ডেশনে। বেসরকারি এ সংস্থাটি যুক্তরাষ্ট্রে করোনাভাইরাস ছড়ানো ঠেকাতে আগামী সপ্তাহ থেকে তহবিল সংগ্রহের কাজ শুরু করবে।,তথ্যসূত্র: আইএএনএস,"
বিশ্বের সবচেয়ে দামি তেল তৈরি হয় গেছো ছাগলের মল থেকে!,"বিশ্বের সবচেয়ে দামি তেল আরগান অয়েল। চেহারায় বার্ধক্যের ছাপ দূর করতে এই তেল ব্যবহার করে থাকেন রূপসচেতন লোকজন। ভারতের বাজারে ১ লিটার আরগান তেলের দাম ১৩ হাজার রুপি। ,দামি এই তেল তৈরিতে সহায়তা করে বিশেষ প্রজাতির এক ধরণের গেছো ছাগল। মরক্কো ছাড়াও পশ্চিম আলজেরিয়ায় এই গেছো ছাগল দেখতে পাওয়া যায়।
আরগান তেলের উৎস আরগান বা আরগানিয়া নামে এক প্রকার গুল্মজাতীয় গাছ। সাধারণত দক্ষিণ-পশ্চিম মরক্কোর সোয়াস ভ্যালিতে এই গাছ জন্মে। ,এই গাছের ফল রসালো, সুস্বাদু ও পুষ্টিকরও। দেখতে ডিম্বাকার এই ফল খেতে তেতো লাগে।  এখানকার স্থানীয় বাসিন্দারা আরগানগাছের চাষ করে থাকেন। এই গাছে গেছো ছাগল থাকে।,এই ছাগলগুলো গাছে চড়ে বীজসহ পাকা ফল খেয়ে ফেলে। কিন্তু বীজগুলো হজম না হওয়ায় সেগুলো তাদের মলের সঙ্গে বেরিয়ে আসে। 
স্থানীয় বাসিন্দারা সেই বীজগুলো শুকিয়ে তেল বের করেন। ,আরগান ফলের বীজ থেকে পাওয়া তেল ত্বক ও চুলের পরিচর্যায় ব্যবহার হয়। এই তেলের বিশেষ ‘অ্যান্টি এজিং’ কার্যকারিতার জন্যই গোটা বিশ্বে এর চাহিদা তুঙ্গে। বাণিজ্যিকভাবে আরগান তেল বিদেশে রফতানি করা হয়। আর অনলাইনেও পাওয়া যায় এই তেল।,তথ্যসূত্র: জিনিউজ।, ,"
"যখন-তখন প্রস্রাবের চাপ, যে ৬ খাবার ভুলেও খাবেন না","অনেক সময় দেখা যায়, যখন-তখন প্রস্রাবের অতিরিক্ত চাপ হয়ে থাকে। দীর্ঘক্ষণ গাড়িতে ও বাস-ট্রেনে যাতায়াতের সময় এ সমস্যা হলে রাস্তায় বের হওয়া বড় মুশকিল।  ,আর রাস্তায় সব শৌচাগার স্বাস্থ্যের জন্য ভালো নয়। এসব পরিস্থিতিতে পুরুষ নিজেকে সামলাতে পারলেও নারীকে পড়তে হয় বিপাকে। তাই এর মধ্যে একটা আতঙ্ক কাজ করে সবসময়। ,বিশেষজ্ঞদের মতে, দুর্বল মূত্রস্থলীর (ব্লাডার) কারণে এ সমস্যা হতে পারে। সমস্যা থেকে মুক্তি পেতে চাইলে প্রস্রাব পরীক্ষা করাতে হবে। এ ছাড়া কিছু খাবার রয়েছে, যা খেলে এই সমস্যা হতে পারে। ,আসুন জেনে নিই এমন ৬ খাবার সম্পর্কে-,কফি,ব্লাডার ইনফেকশনের সমস্যা থাকলে সকালে উঠে কফি খাবেন না। কফির মধ্যে থাকা ক্যাফেইন ব্লাডারে অস্বস্তি বাড়ায়।,অ্যালকোহল,নিয়মিত মদ্যপান করলে বেশি প্রস্রাব পায়। অ্যালকোহল যে শুধু পেটে অস্বস্তি হয় তা নয়, ব্লাডারেও অস্বস্তি তৈরি করে। তাই সংক্রমণের প্রবণতা থাকলে অ্যালকোহল থেকে দূরে থাকুন।,সোডা,ব্লাডার ফুলে যাওয়া, মূত্রনালির সংক্রমণ বা ওএবি থাকলে সোডা খাবেন না। কার্বনেটেড বা সাইট্রাস সোডা থেকে সম্পূর্ণ দূরে থাকুন। ,অ্যাসিডিক ফল,শরীরের পক্ষে ফল খাওয়া ভালো। কিন্তু যদি আপনার ব্লাডারের সমস্যা থাকে, তা হলে অ্যাসিডিক ফল মূত্রনালির সংক্রমণ বাড়াতে পারে। সে ক্ষেত্রে কমলালেবু, আঙুর, লেবু, টমেটো, পিচ, আপেল, আনারস খাবেন না। ,স্পাইসি খাবার,পিজায় এক্সট্রা চিলি ফ্লেকস বা চিকেনকারিতে অতিরিক্ত ঝাল খাবেন না। মূত্রনালিতে সংক্রমণ থাকলে একটু সাবধান হতে  হবে। কারণ ঝাল, মসলাদার খাবার ব্লাডারে অস্বস্তি তৈরি করে।,কৃত্রিম চিনি,ক্যালরির পরিমাণ কমানোর জন্য অনেকেই খাবারে চিনির বদলে কৃত্রিম চিনি খেয়ে থাকেন। চিকিৎসকরা বলছেন, যদি মূত্রনালিতে সংক্রমণ থাকে তা হলে কৃত্রিম চিনি খাবেন না। ,তথ্যসূত্র: জিনিউজ, ,"
সিকিউরিটিজ অ্যান্ড এক্সচেঞ্জ কমিশনে নিয়োগ,"বাংলাদেশ সিকিউরিটিজ অ্যান্ড এক্সচেঞ্জ কমিশনে কর্মকর্তা নিয়োগ দেয়া হবে।,পদের নাম: ব্যক্তিগত কর্মকর্তা
পদসংখ্যা: ২টি
যােগ্যতা: স্বীকৃত বিশ্ববিদ্যালয় বা প্রতিষ্ঠান হতে দ্বিতীয় শ্রেণীর চার বছর মেয়াদী স্নাতক সম্মান ডিগ্রি। ইংরেজি ও বাংলা সাঁটলিপিতে প্রতি মিনিটে যথাক্রমে ৮০ ও ৬০ শব্দের গতিসহ কম্পিউটার চালনায় দক্ষতা থাকতে হবে। ২৯ ফেব্রুয়ারি ২০২০ইং তারিখে সাধারণ প্রার্থীর বয়সসীমা ১৮ থেকে ৩০ বছর। তবে মুক্তিযােদ্ধা/ শহীদ মুক্তিযােদ্ধাদের পুত্র-কন্যা এবং শারীরিক প্রতিবন্ধীদের ক্ষেত্রে বয়সসীমা সর্বোচ্চ ৩২ বছর।
বেতনস্কেল: ১৬,০০০-৩৮,৬৪০ টাকা,আবেদনের ঠিকানা: নির্বাহী পরিচালক (প্রশাসন ও অর্থ), বাংলাদেশ সিকিউরিটিজ অ্যান্ড এক্সচেঞ্জ কমিশন, সিকিউরিটিজ কমিশন ভবন, ই-৬/সি, আগারগাঁও, শেরে বাংলা নগর, ঢাকা-১২০৭।
আবেদনের শেষ তারিখ: ৩১ মার্চ ২০২০।,"
মহিলাবিষয়ক অধিদফতর নিয়োগ,"হিলা বিষয়ক  অধিদফতর  পরিচালিত ‘২০টি শিশু দিবাযত্ন কেন্দ্র স্থাপন’ প্রকল্পের চারটি ডে-কেয়ার সেন্টারের জন্য শিক্ষিকা নিয়োগ দেয়া হবে।,পদের নাম: শিক্ষিকা
পদসংখ্যা: ৪টি
যােগ্যতা: এইচএসসি পরীক্ষায় উত্তীর্ণ। কম্পিউটার এপ্লিকেশন, ইমেইল ও ওয়েব ব্রাউজিংয়ে দক্ষতা থাকতে হবে। শুধু নারীরা আবেদন করতে পারবেন। ২৫ মার্চ ২০২০ তারিখে প্রার্থীদের বয়স অনুর্ধ্ব ৩০ বছর হতে হবে। মুক্তিযােদ্ধা/শহীদ মুক্তিযােদ্ধার সন্তানদের ক্ষেত্রে সর্বোচ্চ বয়সসীমা ৩২ বছর।
বেতন: সাকুল্য ২১,৭০০ টাকা,আবেদনের ঠিকানা: প্রকল্প পরিচালক, ২০টি শিশু দিবাযত্ন কেন্দ্র স্থাপন প্রকল্প, মহিলা বিষয়ক অধিদপ্তর, ৩৭/৩ ইস্কাটন গার্ডেন রােড (৬ষ্ঠ তলা), ঢাকা।
আবেদনের শেষ তারিখ: ২৫ মার্চ ২০২০। ,"
মোবাইল ফোন জীবাণুমুক্ত করবেন যেভাবে,"সারাবিশ্বে আতঙ্ক ছড়িয়েছে করোনাভাইরাস। এখন পর্যন্ত বিশ্বব্যাপী পাঁচ হাজার ৪০৩ জন মানুষ মারা গেছে। করোনাভাইরাসের আগেও পৃথিবীতে আরও বেশ কয়েকটি ভাইরাসের দেখা মিলেছিল। ,এসব ভাইরাসে অনেক মানুষের মৃত্যু হয়েছে। তবে করোনা হচ্ছে সবচেয়ে দ্রুতগামী সংক্রমণ ভাইরাস। তাই বিভিন্ন ভাইরাসের থেকে বাঁচতে মোবাইল ফোনও পরিষ্কার রাখতে হবে।  ,আপনার হাতের স্মার্টফোনটিতে বাড়ির টয়লেট সিটে থাকা জীবাণুর চেয়েও ১০ গুণ বেশি জীবাণু আছে এমন তথ্য জানিয়েছেন গবেষকেরা। আর এই  জীবাণু থেকে হতে পারে বিভিন্ন রোগ। ,করোনাভাইরাসের এখনও কোনো টিকা বা প্রতিষেধক আবিষ্কৃত হয়নি। তাই এই রোগ থেকে বাচার একমাত্র উপায় হচ্ছে পরিচ্ছন্ন। 
অ্যাপল আইফোন পরিষ্কার রাখার নির্দেশনা প্রকাশ করে সম্প্রতি। আর গুগলও তাদের পিক্সেল ব্যবহারকারীদের জানিয়েছে ফোন পরিষ্কার করার কৌশল। ,স্যামসাং যদিও কোনো নির্দেশনা দেয়নি; তবে প্রতিটি ফোনের বাইরের অংশ প্রায় একই উপাদানে তৈরি বলে অ্যাপল ও গুগলের দেয়া নির্দেশনাই মেনেই স্যামসাংয়ের ফোন পরিষ্কার করা যেতে পারে। ,যা লাগবে,দুটো নরম মসৃণ কাপড়, ক্ষারমুক্ত সাবান, টুথপিক বা কটনবাড ও পানি। ,আগে জানতে হবে আপনার ফোনটি কতটা পানিনিরোধক। সেটা বুঝে ঠিক করুন ফোন পরিষ্কারের জন্য কতটা পানি ব্যবহার করা নিরাপদ হবে। সরাসরি পানি ব্যবহার না করে সতর্ক থাকার জন্য ভেজা টাওয়েল ব্যবহার করতে পারেন। ,কোন ফোন কতটা পানিনিরোধক-,১. ছিটানো পানিতেও ভালো থাকে (আইপি ৫৩ রেটিং): পিক্সেল
২. এক মিটার পানিতে ৩০ মিনিট ভালো থাকে (আইপি ৬৭ রেটিং): আইফোন ৭, ৭ প্লাস, ৮, ৮ প্লাস, এক্স, এক্সআর; পিক্সেল ২।
৩. দেড় মিটার পানিতে ৩০ মিনিট পর্যন্ত ভালো থাকে (আইপি ৬৮ রেটিং): আইফোন এক্স, এক্স এস, ১১, ১১ প্রো,১১ প্রো ম্যাক্স; গ্যালাক্সি এস৭, এস৭, এস৭ এজ, এস৮, এস৮ +, এস৯, এস৯ +, এস১০, এস১০ +, এস১০ ই, নোট ৮, নোট ১০, নোট ১০ +; পিক্সেল ৩, ৪।,যেভাবে পরিষ্কার করবেন,১. ফোনের সঙ্গে কোনো কেবল লাগানো থাকলে খুলে ফেলে ফোন বন্ধ করুন। খেয়াল রাখবেন, ফোনের ও আপনার, কারও ক্ষতিই যেন না হয়।,২. হালকা ক্ষারমুক্ত সাবানের সঙ্গে পানি মিশিয়ে নিজের বিবেচনায় সাবান-পানির অনুপাত ঠিক করুন।,৩. এক টুকরা নরম মসৃণ কাপড় সাবান-পানির মিশ্রণে ভিজিয়ে নিন। এরপর কাপড় থেকে অতিরিক্ত পানি ভালোভাবে ঝরিয়ে নিন।,৪. পানি ঝরানো ভেজা কাপড় দিয়ে ফোনের ওপর, নিচ ও পাশের অংশ মুছুন। ,৫.  ফোন যতই পানিনিরোধক হোক না কেন সরাসরি সাবান-পানির মিশ্রণে ডোবাবেন না ।,৬. এবার এক টুকরা শুকনো নরম মসৃণ কাপড় দিয়ে ফোন মুখে নিন।,৭. সিমকার্ড হোল্ডার থেকে সিম খুলে নিন। সেদিকও চাইলে পরিষ্কার করতে পারেন। তবে করতে হবে এমন নয়। ,৮. সাবান-পানির মিশ্রণে কটনবাড ডুবিয়ে নিন। আঙুল দিয়ে চেপে অতিরিক্ত পানি ঝরিয়ে নিন।,৯. সিমকার্ড ঢোকানোর ট্রে ও স্থানটি ভেজা কটনবাড দিয়ে সাবধানে পরিষ্কার করুন। প্রয়োজনে টুথপিক দিয়ে সিমকার্ড ঢোকানোর স্থানের ময়লা বের করতে পারেন।,১০. শুকনো কাপড় দিয়ে সিমকার্ড ঢোকানোর ট্রে মুছুন। ,১১. এরপর সব আবার জায়গা মতো সেট করে ফোন চালু করুন। ,সূত্র: ম্যাশেবল,"
ক্যানসারসহ ৯ রোগের ঝুঁকি বাড়ায় ধূমপান,"ধূমপান শরীরে জন্য মারাত্নক ক্ষতির। ধূমপানের ফলে বিভিন্ন রোগে আক্রান্ত হওয়ার ঝুঁকি বেড়ে যায়। ,পরিসংখ্যান গবেষণা সংক্রান্ত সংস্থা ‘ওয়ার্ল্ডমিটার’ একটি সীমিক্ষা থেকে জানা যায়,  অনেকের ১২-১৭ বছর বয়স থেকেই শুরু হয়ে ধূমপান করা। ধূমপানের ফলে শরীরের বিভিন্ন রকম ক্ষতির কথা আমরা অনেকেই জানি। প্রতিনিয়ত ধূমপানের ফলে শ্বাস-প্রশ্বাসের কষ্ট থেকে ক্যানসারে আক্রান্ত হয়ে অনেক মানুষের মৃত্যু হচ্ছে। ,সারাবিশ্বে কয়েকটি দেশ আছে যারা সিগারেটের পেছনে কয়েক বিলিয়ন খরচ করে ফেলেছে। তার মধ্যে চীন সবার প্রথমে। এর পরেই আছে মার্কিন যুক্তরাষ্ট্র, জাপান, রাশিয়া ও ইন্দোনেশিয়া। ,আসুন জেনে নেই ধূমপানের ফলে যেসব রোগের ঝুঁকি বাড়ে-,১. অতিরিক্ত ধূমপানের ফলে ফুসফুসের ক্যানসার হওয়ার ঝুঁকি প্রায় ৯০ শতাংশ বেড়ে যায়। বেশির ভাগ নারীরা প্রতি বছর ফুসফুসের ক্যান্সারে আক্রান্ত হয়ে থাকে। ,২. মাত্রাতিরিক্ত ধূমপানের ফলে হৃদরোগ, স্ট্রোক, ফুসফুসের ক্যানসারের সমস্যা বাড়িয়ে তোলে। এছাড়াও আরও অনেক শারিরীক সমস্যার ঝুঁকি বাড়ে।,৩. দিনে ৫টি করে সিগারেট খেলে খুব তাড়াতাড়ি আপনি কার্ডিওভাসকুলার রোগে আক্রান্ত হবেন। এর ফলে হার্টের রক্তনালীগুলো সংকীর্ণ হয়ে যায়। যার জন্য হার্টবিট বেড়ে যায় ও ব্লাড প্রেসারও বেড়ে যায়। ,৪. অতিরিক্ত ধূমপানের ফলে হাপানির সমস্যা অতিরিক্ত পরিমাণে বেড়ে যায়।,৫. ধূমপানের ফলে শুধু যে ফুসফুসের ক্যানসার হয় এমন নয়। শরীরের বিভিন্ন জায়গায় হতে পারে ক্যানসার। নিয়মিত ধূমপান করলে লিভার, রক্ত, গলদেশ, খাদ্যনালী, কিডনি, স্বরনালী, পেট, ফুসফুস, ব্রঙ্কাসে ক্যানসার হতে পারে। ,৬. গর্ভবতী নারীদের কখনোই ধূমপান করা উচিত না। কারণ এর ফলে সন্তান প্রসবের সময় নানান সমস্যা দেখা দেয়। এছাড়াও সন্তান মৃত অবস্থায় জন্ম নিতে পারে।  ,৭. অতিরিক্ত ধূমপানের ফলে পুরুষের শুক্রানুতে দেখা যায় নানান সমস্যা। যার ফলে গর্ভধারণের সমস্যা বেড়ে যায়। ,৮. অতিরিক্ত ধূমপানের ফলে ডায়াবেটিস হওয়ার ঝুঁকি বাড়ে। ,৯. দাঁত পরিষ্কার রাখা খুবই জরুরি। ধূমপান করলে মুখের ব্যাকটেরিয়া সারা শরীরে প্রবাহিত হয়। যা পুরুষাঙ্গের ধমনির ওপর ক্ষতিকর প্রভাব ফেলে। এছাড়া ধূমপানের ফলে দাঁতে দেখা যায় বিভিন্ন সমস্যা। ,তথ্যসূত্র: জিনিউজ,"
বিকালের নাস্তায় মচমচে আলুর কাবাব,"ঘরে তৈরি মুখরোচক খাবার খেতে চাইলে খেতে পারেন আলুর খাবাব। বিকালের নাস্তায় প্রিয়জনদের জন্য তৈরি করতে পারেন মচমচে ও সুস্বাদু আলুর কাবাব।   ,আসুন জেনে নেই কীভাবে তৈরি করবেন আলুর কাবাব-,উপকরণ,আলু- ৩টি (সেদ্ধ করে চটকে নেওয়া), পেঁয়াজ- অর্ধেকটি (কুচি), কাঁচা মরিচ- ১টি (কুচি), আদা বাটা- আধা চা চামচ, আমচুর- আধা চা চামচ।
চাট মসলা- আধা চা চামচ, গোলমরিচ গুঁড়া- আধা চা চামচ, হলুদ গুঁড়া- ১/৪ চা চামচ, গরম মসলা গুঁড়া- আধা চা চামচ, জিরার গুঁড়া- আধা চা চামচ, মরিচ গুঁড়া- ১/৪ চা চামচ , পুদিনা পাতা কুচি- ২ টেবিল চামচ, ধনেপাতা কুচি- ২ টেবিল চামচ, লবণ- স্বাদ মতো ও ব্রেড ক্রাম্ব- ১/৪ কাপ,অন্যান্য উপকরণ,কর্ন ফ্লাওয়ার- ২ টেবিল চামচ, ময়দা- ২ টেবিল চামচ , গোলমরিচ গুঁড়া- ১/৪ চা চামচ, লবণ- আধা চা চামচ, পানি- আধা কাপ, ব্রেড ক্রাম্ব- ১ কাপ (কোটিংয়ের জন্য) ও তেল- ভাজার জন্য।,প্রস্তুত প্রণালি,আলু সেদ্ধ করে চটকে নিন। আলু মাখার সব উপকরণ একসঙ্গে মেখে নিন। এবার ময়দা, কর্ন ফ্লাওয়ার, গোলমরিচের গুঁড়া, লবণ ও আধা কাপ পানি একসঙ্গে মিশিয়ে ব্যাটার তৈরি করুন। আলুর মিশ্রণ থেকে অল্প অল্প করে নিয়ে পছন্দ মতো আকৃতির কাবাব তৈরি করুন। ব্যাটারে ডুবিয়ে ব্রেড ক্রাম্বে কোট করে নিন। গরম তেলে ভেজে তুলুন মচমচে করে। পরিবেশন করুন টমেটো সস কিংবা পুদিনা সসের সঙ্গে।, ,,"
বিশ্বে ৭ প্রাণঘাতী মহামারী,"সারাবিশ্বে আতঙ্ক ছড়িয়েছে করোনাভাইরাস। এখন পর্যন্ত বিশ্বব্যাপী পাঁচ হাজার ৪০৩ জন মানুষ মারা গেছে। করোনাভাইরাসের আগেও পৃথিবীতে আরও বেশ কয়েকটি ভাইরাসের দেখা মিলেছিল। এসব ভাইরাসে অনেক মানুষের মৃত্যু হয়েছে। তবে করোনা হচ্ছে সবচেয়ে দ্রুতগামী সংক্রামণ ভাইরাস।  
ভাইরাস কি?,মানুষের জীবনকে বিষিয়ে তুলছে যে ক্ষুদ্র দানব, তার নাম ‘ভাইরাস’। লাতিন শব্দ ‘ভাইরাস’–এর অর্থ ‘বিষ’। অতি ক্ষুদ্র হলেও এসব ভাইরাসের আছে ভয়ংকর মারণক্ষমতা। ,আমাদের অনেকেরই জানা আছে, শুধু বিশ শতকেই গুটিবসন্ত প্রাণ কেড়ে নিয়েছে প্রায় ৩০ কোটি মানুষের। বর্তমানে এই  ভাইারাস নিয়ন্ত্রণে নেয়া সম্ভব হয়েছে। ,আরেকটি বিভীষিকার নাম স্প্যানিশ ফ্লু। ১৯১৮ থেকে ১৯১৯ সালের মধ্যে এ ভাইরাসের সংক্রমণে প্রাণ হারায় পাঁচ থেকে দশ কোটি মানুষ। যা বিশ্বের মোট জনসংখ্যার প্রায় তিন শতাংশ।,পৃথিবীতে ছয়টি ভাইরাসকে সবচেয়ে বিপজ্জনক হিসেবে চিহ্নিত করা যায়। এই ছয় ভাইরাসের সঙ্গে এবার যুক্ত হয়েছে প্রাণঘাতী করোনাভাইরাস। 
আসুন জেনে নেই পৃথিবীতে মহামারি সাত ভাইরাস সম্পর্কে-,ইবোলা ভাইরাস,ঘাতক ভাইরাসের শীর্ষে আছে ইবোলা ভাইরাস। ইবোলা ভাইরাস সংক্রমিত মানুষের রক্ত, লালা বা যেকোনো নিঃসৃত রস থেকে কিংবা শরীরের ক্ষতস্থানের মাধ্যমে অপরের শরীরে সংক্রামিত হয়ে থাকে।,এখন পর্যন্ত এর ছয়টি প্রকরণ শনাক্ত করা সম্ভব হয়েছে। ইবোলা ভাইরাস সংক্রমণে মৃত্যুর হার ২৫ শতাংশ থেকে ৯০ শতাংশের বেশি হতে পারে। 
তবে বিশেষজ্ঞরা জানিয়েছেন, আক্রান্ত ব্যক্তিকে দ্রুত চিকিৎসার আওতায় আনতে পারলে তাকে বাঁচানো সম্ভব। ,এই প্রাণঘাতী ভাইরাসের প্রাদুর্ভাব প্রথম দেখা যায় ১৯৭৬ সালে। একই সঙ্গে নাইজার, সুদান, ইয়াম্বুকু ও রিপাবলিকান কঙ্গোতে। ২০১৪ থেকে ২০১৫ সালে ইবোলা মহামারিতে আফ্রিকার পশ্চিমাংশের দেশগুলোতে ১১ হাজার ৩৩৩ জন মানুষ প্রাণ হারিয়েছিল। ,২০১৯ সালে গণতান্ত্রিক কঙ্গো প্রজাতন্ত্রে ইবোলা ভাইরাসে ২ হাজার ৯০৯ জন আক্রান্ত হয়েছে বলে জানা গেছে। আক্রান্তদের মধ্যে ১ হাজার ৯৫৩ জন প্রাণ হারায়। এখনও এই ভাইরাসের কোনো কার্যকর প্রতিষেধক তৈরি করা যায়নি। ,রেবিজ ভাইরাস,রেবিজ ভাইরাস নিউরোট্রপিক। এই ভাইরাস প্রাণী থেকে মানুষের মধ্যে ছড়ায়। এ ভাইরাসের সংক্রমণে হওয়া রোগটির নাম  জলাতঙ্ক। 
ভাইরাসটি সরাসরি মানুষের স্নায়ুতন্ত্রে আক্রমণ করে ও স্বাভাবিক কার্যকারিতা ব্যাহত করে। মস্তিষ্কে রেবিজ ভাইরাস যখন ছড়িয়ে পড়ে, তখনই রেবিজের লক্ষণগুলো দেখা দিতে থাকে। লক্ষণ প্রকাশ পাওয়ার তিন থেকে পাঁচ দিনের মধ্যে তীব্র খিঁচুনি ও পক্ষাঘাতে রোগীর মৃত্যু হয়।,প্যারিসের পাস্তুর ইনস্টিটিউটের দেওয়া পরিসংখ্যান অনুযায়ী,  প্রতিবছর সারাবিশ্বে জলাতঙ্কের আক্রমণে প্রাণ হারায় ৫৯ হাজার মানুষ। সংক্রমিত প্রাণীর লালায় রেবিজ বা জলাতঙ্ক রোগের ভাইরাস বিচরণ করে। ,সেসব প্রাণী মানুষকে কামড়ালে মানুষ সংক্রামিত হয়। তবে এই রোগের ভ্যাকসিন থাকলেও সঠিক সময়ে চিকিৎসার না দেয়ার কারণে অনেক মানুষের মৃত্যু হচ্ছে। ,মৌসুমি ইনফ্লুয়েঞ্জা ভাইরাস,এই ভাইরাসটি মিউট্যান্ট। ডাচ ভাইরোলজিস্ট রন ফুচিয়ে গবেষণাগারে বার্ড ফ্লু ভাইরাসকে রূপান্তরিত করেন। 
এ ভাইরাসটি মারাত্মক সংক্রমণ ক্ষমতাসম্পন্ন।ভীষণ বিপজ্জনক বিধায় ২০১১ সালে আমেরিকান বায়োসফটি এজেন্সি (এনএসএবিবি) এই ভাইরাস নিয়ে গবেষণা ও প্রকাশনার ওপর কঠোর বিধিনিষেধ আরোপ করে। ,বিশ্ব স্বাস্থ্য সংস্থার মতে, বিশ্বব্যাপী প্রতিবছর ২ লাখ ৯০ হাজার থেকে সাড়ে ৬ লাখ মানুষের মৃত্যুর জন্য এইচ৫ এন ১ (H5 N1) রূপান্তরিত ও মৌসুমি ইনফ্লুয়েঞ্জা দায়ী। ,মারবুর্গ,মারবুর্গ ভাইারাস ইবোলা ভাইরাসের চেয়ে কম মারাত্মক। জার্মানির একটি শহরের নামে এই ফিলোভাইরাসের নামকরণ করা হয়েছে। 
উচ্চ মারণক্ষমতা অর্থাৎ প্রায় ৮০ শতাংশ আক্রান্ত মানুষ এ ভাইরাসে মারা যায়। মারবুর্গ ভাইরাসে আক্রান্ত হলে পঞ্চম বা সপ্তম দিনে সংক্রমিত ব্যক্তির,প্রচণ্ড জ্বর এবং সেই সঙ্গে রক্তবমি, মলের সঙ্গে রক্ত, নাক, দাঁতের মাড়ি এবং যোনিপথে মারাত্মক রক্তক্ষরণ হতে পারে। 
কিছু ক্ষেত্রে দুই সপ্তাহ অসুস্থতার পরে পুরুষদের মধ্যে অর্কিটিস নামক অণ্ডকোষের প্রদাহও দেখা দিতে পারে। তবে এই ভাইরাস খুব সহজে সংক্রমিত হয় না।  ,ডেঙ্গু,বাংলাদেশে প্রতিবছর ডেঙ্গু আক্রান্ত হয়ে অনেক মানুষ মারা যায়। এসিড মশার কামড়ে ডেঙ্গু হয়ে থাকে। ডেঙ্গুর আরেকটি নাম আছে, তা হলো ‘ট্রপিক্যাল ফ্লু’। ,ডেঙ্গু ভাইরাস সাম্প্রতিককালে ইউরোপেও হানা দিয়েছে। প্রতিবছর বিশ্বজুড়ে ১৪১টি দেশে আনুমানিক ৩৯ কোটি ডেঙ্গু সংক্রমণ ঘটে। বিশ্বব্যাপী প্রতিবছর ডেঙ্গু জ্বরে প্রায় পাঁচ লাখ ব্যক্তি মারাত্মক রক্তক্ষরণকারী ডেঙ্গু আক্রান্ত হয় প্রাণ হারায় প্রায় ২৫ হাজার মানুষ। ,এইডস ,সারাবিশ্বে রয়েছে এইচআইভি। এই ভাইরাসটি পোষক কোষে আট থেকে দশ বছর পর্যন্ত ঘাপটি মেরে থাকতে পারে। এই ভাইরাস মানুষের শরীরের রোগ প্রতিরোধ ক্ষমতাকে ধ্বংস করে মানুষকে মৃত্যুর দিকে ঠেলে দেয়। ,বিশ্ব স্বাস্থ্য সংস্থার প্রতিবেদন অনুসারে, এইডস মহামারি শুরুর পর থেকে এ পর্যন্ত সাড়ে সাত কোটি মানুষ এইচআইভিতে আক্রান্ত হয়েছে। আর প্রায় ৩ কোটি ২০ লাখ মানুষ এইচআইভিতে মারা গেছে।,যৌন সম্পর্কের ফলে অপরজনের শরীরে সহজেই প্রবেশ করবে এই রেট্রোভাইরাস। এইডস আক্রান্ত রোগীর শরীরে ফোটানো সূচ থেকেও এই অসুখ সংক্রমিত হয়।,অসুখ আক্রান্ত প্রসূতির সন্তানের শরীরেও এইডস হতে পারে। সাধারণত ঝুঁকিপূর্ণ যৌন জীবন রয়েছে এমন পেশাদারদের ক্ষেত্রে এই অসুখের প্রভাব বেশি থাকে।,ঘন ঘন জ্বর হ্ওয়া ও এক-দেড় মাস ধরে একটানা জ্বর। জ্বরের সঙ্গে গলায় অস্বাভাবিক ব্যথা হয়। খাবার খেতে ও গিলতে সমস্যা হয়। ঘুমের মধ্যেও তীব্র ঘাম হয়। শরীরে প্রতিরোধ ক্ষমতা কমতে শুরু করে বলে অল্পেই বমি ভাব, পেটের সমস্যা দেখা যায়।,নভেল করোনা (Covid-19),চীনের উহান প্রদেশ থেকে ছড়িয়ে পড়া করোনাভাইরাস সারাবিশ্বে আতঙ্ক ছাড়িয়েছে। করোনাভাইরাসে এখন পর্যন্ত বিশ্বব্যাপী পাঁচ হাজার ৪০৩ জন মানুষ মারা গেছে।
করোনাভাইরাসের একটি প্রকরণ নভেল করোনা (Covid-19)। এই ভাইরাসের এখনও কোনো টিকা বা প্রতিষেধক আবিষ্কৃত হয়নি। ,তথ্যসূত্র: ব্যানিয়ার্ড এসি ও ট্রুডো এন, ‘রেবিজ প্যাথজেনেসিস অ্যান্ড ইমিনোলজি’, ২০১৮,"
অতিরিক্ত ওজন কমাবে যে চা,"ওজন কমানোর জন্য অনেক কিছুই করে থাকেন আপনি। খাওয়ার রুটিন থেকে শুরু করে শরীরচর্চা সব কিছুই করছেন। তবুও কমছে না ওজন। 
অনেকে জিরা পানির কথা শুনলেও জিরা চা হয়তো খাননি। আপনি জানেন কী? নিয়মিত জিরা চা পান করলে হজমশক্তি ভালো হয় ও ওজন নিয়ন্ত্রণে থাকে। ,বিশেষজ্ঞরা বলেন, শরীরে জমে থাকা বর্জ্য পদার্থ পরিষ্কার করে হজম ক্ষমতা বাড়িয়ে দেয় জিরা। 
আসুন জেনে নেই কীভাবে তৈরি করবেন জিরা চা-,উপকরণ,পানি ২ কাপ, আস্ত জিরা ১ টেবিল চামচ, মধু আধা চা চামচ । ,যেভাবে তৈরি করবেন,প্রথমে একটি পাত্রে জিরা হালকা গরম করে নিন। এবার এতে পানি দিয়ে ফুটান। পানি কমে এলে চুলা বন্ধ করে পাঁচ মিনিট ঢাকনা দিয়ে ঢেকে রাখুন। এরপর নামিয়ে চা ছেঁকে নিন। স্বাদ বাড়াতে সামান্য মধু যোগ করতে পারেন তবে চিনি নয়।  ,প্রতিদিন সকালে যে চা আমরা নিয়মিত পান করি, তার পরিবর্তে এই জিরা চা খেতে পারেন। এতে আপনার অতিরিক্ত ওজন কমবে। ,"
ব্রিটেনে করোনা নিয়ে শিশুর জন্ম,"সারাবিশ্বে আতঙ্ক ছড়িয়েছে করোনাভাইরাস। এখন পর্যন্ত বিশ্বব্যাপী পাঁচ হাজার ৪০৩ জন মানুষ মারা গেছে।,এবার ব্রিটেনে মায়ের গর্ভ থেকে প্রাণঘাতী করোনাভাইরাস নিয়ে জন্মালো এক শিশু। শিশুটি বিশ্বের সর্বকনিষ্ঠ করোনা আক্রান্ত বলে মনে করা হচ্ছে। 
ব্রিটেনভিত্তিক সংবাদমাধ্যম ডেইলি মেইল শুক্রবার এ তথ্য নিশ্চিত করেছে। ,করোনো আক্রান্ত হওয়ার লক্ষণ নিয়ে সন্তান জন্মদানের আগেই ব্রিটেনে এক গর্ভবতীকে ভর্তি করা হয় হাসপাতালে। কিন্তু তার টেস্টের রেজাল্ট আসার আগেই জন্ম নেয় এই শিশু। জন্মের পরপরই শিশুটিকেও টেস্ট করা হয়। রেজাল্ট আসে পজিটিভ।,মায়ের শারীরিক অবস্থা খারাপ হওয়ায় তাকে স্পেশালাইজড হাসপাতালে ভর্তি করা হয়েছে। শিশুটিকে ওই হাসপাতালে রেখেই চিকিৎসা দেয়া হচ্ছে। 
চিকিৎসকরা জানিয়েছেন, এখনও নিশ্চিত হওয়া যায়নি গর্ভে থাকাকালীন না জন্মের সময় শিশুটি করোনা আক্রান্ত হয়েছে।,ব্রিটেনে এখন পর্যন্ত নভেল করোনাভাইরাসে (কোভিড-১৯) আক্রান্তের সংখ্যা ৭৯৮ জন। মৃত্যু হয়েছে ১১ জনের। তবে আশঙ্কার বিষয় প্রতিদিনই বাড়ছে আক্রান্তের সংখ্যা।, ,"
৫ ব্যাংকে ১৫১১ অফিসার নিয়োগ,"পাঁচ ব্যাংকে সমন্বিতভাবে ১৫১১ জন অফিসার (ক্যাশ) নিয়োগের বিজ্ঞপ্তি প্রকাশ করেছে ব্যাংকার্স সিলেকশন কমিটি।,বিজ্ঞপ্তি অনুযায়ী, সােনালী ব্যাংক লিমিটেডে ১৮৩ জন, জনতা ব্যাংক লিমিটেডে ৮১৬ জন, অগ্রনী ব্যাংক লিমিটেডে ৫০০ জন, রূপালী ব্যাংক লিমিটেড ৫ জন এবং বাংলাদেশ ডেভেলপমেন্ট ব্যাংক লিমিটেডে ৭ জনকে নিয়োগ দেয়া হবে।,
স্বীকৃত বিশ্ববিদ্যালয় হতে স্নাতকোত্তর ডিগ্রি অথবা চার বছর মেয়াদী স্নাতক/ স্নাতক(সম্মান) বা সমমানের ডিগ্রি থাকলে অফিসার (ক্যাশ) পদে আবেদন করা যাবে। এসএসসি বা সমমান এবং এর পরবর্তী পর্যায়ের পরীক্ষাসমূহে কমপক্ষে একটিতে প্রথম বিভাগ বা শ্রেণি বা সমমানের সিজিপিএ থাকতে হবে। কোন পর্যায়েই তৃতীয় বিভাগ গ্রহণযােগ্য হবে না।,১ জুলাই ২০১৯ তারিখে মুক্তিযােদ্ধার সন্তান এবং প্রতিবন্ধী প্রার্থী ব্যতীত সকল প্রার্থীদের ক্ষেত্রে সর্বোচ্চ বয়সসীমা ৩০ বছর। মুক্তিযােদ্ধার সন্তান এবং প্রতিবন্ধী প্রার্থীদের ক্ষেত্রে বয়স সর্বোচ্চ ৩২ বছর।,নিয়োগপ্রাপ্তদের জাতীয় বেতন স্কেল ২০১৫ অনুযায়ী, ১৬,০০০-৩৮,৬৪০ টাকা স্কেলে বেতন এবং নিয়মানুযায়ী অন্যান্য সুবিধা দেয়া হবে।,যোগ্য প্রার্থীরা অনলাইনে https://erecruitment.bb.org.bd ওয়েবসাইটের মাধ্যমে আবেদন করতে পারবেন। অনলাইন আবেদনের সময় পরীক্ষার ফি বাবদ ২০০ টাকা ডাচ বাংলা ব্যাংক লিমিটেডের পেমেন্ট গেটওয়ে রকেট এর মাধ্যমে প্রদান করতে হবে। আবেদন করা যাবে আগামী ৩১ মার্চ রাত ১১.৫৯ টা পর্যন্ত।,"
হৃদরোগের ঝুঁকি কমায় যে খাবার,"টমেটো আমরা সালাদ বা তরকারিতে খেয়ে থাকি।  তবে টমেটোর অনেক পুষ্টিগুণ সমৃদ্ধ একটি খাবার। এতে প্রচুর পরিমাণে শর্করা, কিছু আঁশ ও ক্যালসিয়াম রয়েছে। এ ছাড়া ক্যালসিয়াম ভিটামিন এ, ভিটামিন সি, ভিটামিন বি এবং ভিটামিন ই ও কে রয়েছে টমেটোতে।,প্রতি এক কাপ টমেটো কুচিতে রয়েছে–,১৭০.১৪ গ্রাম পানি, ১.৫৮ গ্রাম প্রোটিন, ২.২ গ্রাম আঁশ, ৫.৮ গ্রাম শর্করা, ০ গ্রাম কোলেস্টেরল, ০.৩২ গ্রাম ক্যালোরি, ১৮ মিলিগ্রাম ক্যালসিয়াম, ৪২৭ মিলিগ্রাম পটাশিয়াম, ৪৩মিলিগ্রাম ফসফরাস, ২৪.৭ মিলিগ্রাম ভিটামিন সি ও ভিটামিন- এ। ,টমেটোর উপকারিতা-,১. টমেটোতে থাকা পটাশিয়াম স্ট্রোক ও হৃদরোগের ঝুঁকি কমায়। লাইকোপেন নামক উপাদান কোলেস্টেরলও কমায়।,২. টমেটোতে ক্যারোটিন লাইকোপেন, লুটিন ও বিটা ক্যারোটিন নামক বেশ কিছু ফাইটো কেমিক্যাল থাকে, যা চোখের জন্য খুবই উপকারী।,৩. টমেটোতে থাকা ক্যারোটিনয়েডস চামড়ার সুরক্ষায় খুবই উপকারী। এটি অতিবেগুনি রশ্মির প্রভাব থেকে রক্ষা করে। ,৪. ক্ষত সারাতে ও রক্ত জমাট বাঁধতে টমেটো খুব ভালো কাজ করে। ,৫. অতিরিক্ত উত্তেজনা, অস্থিরতা, উচ্চ রক্তচাপ প্রভৃতি কমাতে সাহায্য করে।,৬. টমেটো ক্যান্সার প্রতিরোধে সহায়তা করে।,৭. টমেটোতে থাকা ক্যালসিয়াম ও ম্যাগনেসিয়াম হাড় শক্ত ও মজবুত  করে। ,৮. টমেটোতে থাকা ভিটামিন সি ঠাণ্ডা, জ্বর, কাশি দূর করে।  ,"
করোনা ঠেকাতে মেনে চলুন চিকিৎসকের ৮ পরামর্শ,"চীনের হুবেইপ্রদেশের উহান শহর উৎপত্তি করোনাভাইরাস সারাবিশ্বে ছড়িয়ে পড়েছে।  এই ভাইরাসে প্রাণ হারিয়েছে ৩ হাজারেরও বেশি মানুষ।  এখন পর্যন্ত এই ভাইরাসের কোনো ভ্যাকসিন বা অ্যান্টিভাইরাল ওষুধ বের হয়নি। ,বিশেষজ্ঞরা বলছেন, করোনা নিয়ে আতঙ্ক হওয়ার চেয়ে সচেতন হওয়া সবচেয়ে বেশি জরুরি। করোনাভাইরাস প্রতিরোধে প্রতিদিনের জীবনযাপনে অনেক পরিবর্তন আনা জরুরি। ,আসুন জেনে নিই বিশ্ব স্বাস্থ্য সংস্থা ও সেন্টার ফর ডিজেজ কন্ট্রোল অ্যান্ড প্রিভেনশন সংস্থার দেয়া কিছু পরামর্শ–,১.  খাবার খাওয়ার আগে, রান্না করার আগে এবং বাইরে থেকে ঘরে ফেরার পর সাবান দিয়ে ভালো করে হাত ধুয়ে ফেলুন। বাইরের খাবার যতটা সম্ভব এগিয়ে যাওয়াই ভালো। ,২. মাংস রান্নার সময় ভালোভাবে সিদ্ধ করে নিতে হবে। ফলমূল ভালোভাবে ধুয়ে খেতে হবে।,৩. প্রাণীর মাধ্যমেও করোনাভাইরাস ছড়াতে পারে। এ সময় পশুর হাটে না যাওয়াই ভালো। অসুস্থ পশুপাখির সংস্পর্শ এড়ানো উচিত।,৪. বাইরে গেলে মাস্ক পরা জরুরি। সর্দি-কাশি কিংবা জ্বরে আক্রান্ত ব্যক্তির সঙ্গে কথা বলার সময় অবশ্যই মাস্ক ব্যবহার করতে হবে।,৫. পোষা প্রাণীর লালান-পালনের ক্ষেত্রেও সচেতন থাকতে হবে। পোষা প্রাণী অসুস্থ হলে তৎক্ষণাৎ চিকিৎসকের কাছে নিতে হবে।,৬. করোনাভাইরাস প্রতিরোধে হ্যান্ডশেক ও কোলাকুলি এড়িয়ে যাওয়াই ভালো।,৭. সর্দি-কাশি ও জ্বরে আক্রান্ত হলে বাইরে যতটা সম্ভব কম বের হতে হবে। এ সময় টিস্যু ব্যবহার করতে হবে।,৮. খুব প্রয়োজন ছাড়া এখন বিদেশে না যাওয়াই ভালো।, ,"
ঢাবির আইনের শিক্ষার্থীদের নিয়ে ওয়াইল্ড ট্যুরিজমের ছেঁড়াদ্বীপ পরিষ্কার,"পর্যটনকেন্দ্রের পরিবেশ রক্ষায় সেন্টমার্টিনের ছেঁড়াদ্বীপে মাত্র ১৩৭২ টাকা ব্যয়ে যত্রতত্র পড়ে থাকা প্লাস্টিক আবর্জনা  কিনে নিল পরিবেশবান্ধব ট্যুরিস্ট গ্রুপ ওয়াইল্ড ট্যুরিজম বাংলাদেশ। ,গত ৮-১২ মার্চ ঢাকা বিশ্ববিদ্যালয়ের আইন বিভাগের শিক্ষার্থীদের নিয়ে আয়োজিত শিক্ষা সমাপনী ট্যুরে অংশ নেয়া শিক্ষার্থীদের সহযোগিতায় এ কর্মসূচি পালিত হয়। এ সময় শিক্ষার্থীরা যত্রতত্র পড়ে থাকা প্লাস্টিক সংগ্রহ করে ওয়াইল্ড ট্যুরিজমের কাছে বিক্রি করে।,ট্যুর বাস্তবায়নের দায়িত্বে থাকা ওয়াইল্ড ট্যুরিজম বাংলাদেশের পরিচালক (অর্থ) তানজিনা হোসেন চৈতী জানান, আমরা প্রতিটি প্লাস্টিকের প্যাকেট ১ টাকা, ছোট প্লাস্টিকের বোতল ২ টাকা, দেড় লিটার পর্যন্ত পানির বোতল ৩ টাকা এবং ৫ লিটারের পানির বোতল ৫ টাকা দরে কিনেছি। সব মিলিয়ে ছেঁড়াদ্বিপ থেকে ২ বস্তা প্লাস্টিক উদ্ধার করেছি। ,‘যার জন্য আমাদের ব্যয় করতে হয়েছে মাত্র ১৩৭২ টাকা। ব্যবসা নয়, মূলত পর্যটনকেন্দ্রের পরিবেশ রক্ষায় পর্যটকদের সচেতন করতেই আমরা এ কর্মসূচি পালন করেছি।’,তিনি আরও বলেন, সেন্টমার্টিন কত সুন্দর একটি দ্বীপ; অথচ পর্যটকরা যত্রতত্র আবর্জনা ফেলে এর পরিবেশ নষ্ট করে ফেলছেন। ছোট ছোট অনেক প্লাস্টিক স্ট্র সাগরে ভাসতে দেখেছি, যা দেখে খুব কষ্ট পেয়েছি। তাই দেশের পর্যটন সম্পদ  রক্ষার স্বার্থেই এ কর্মসূচি পালন করেছি। ,ওয়াইল্ড ট্যুরিজমের এমন কর্মসূচিতে অংশ নিয়ে উচ্ছ্বাস প্রকাশ করেন শিক্ষার্থীরাও। বিশ্ববিদ্যালয়ের এলএলএমের শিক্ষার্থী রওনক মিরাজ বলেন, সেন্টমার্টিন ঘুরে আমরা আসলেই অনেক বেশি উচ্ছ্বসিত। এ দ্বীপ আমাদের দেশের একটি সম্পদ। ,কিন্তু ইদানীং মানুষের অসচেতনতা আর অসহযোগিতামূলক আচরণের জন্য দ্বীপের সৌন্দর্য্য নষ্ট হতে চলেছে। তাই ওয়াইল্ড ট্যুরিজমের এ উদ্যোগের সঙ্গে ঐকমত্য পোষণ করে আমরাও প্লাস্টিক সংগ্রহের মাধ্যমে দ্বীপটিকে রক্ষার  ক্ষুদ্র প্রচেষ্টা চালিয়েছি। আমরা এতে আনন্দিত।,অপর শিক্ষার্থী রাফফাতে জান্নাত সিলভী বলেন, ‘প্লাস্টিক জমা দিন টাকা বুঝে নিন’ বিষয়টি মূলত জনসচেতনতা তৈরি করার লক্ষ্যে। আমরা অবশ্যই ওয়াইল্ড ট্যুরিজম বাংলাদেশের এমন উদ্যোগকে স্বাগত জানাই৷ পরিবেশ বাঁচাতে এমন অভিনব উদ্যোগ সত্যিই প্রশংসনীয়৷ আমি এতে অংশ নিতে পেরে আনন্দিত।,এলএলএমের আরেক ছাত্র তারেক মজুমদার বলেন, যে কোনো প্রাকৃতিক পরিবেশের নিজস্ব বৈশিষ্ট্য অক্ষুণ্ণ রাখাটা প্রকৃতি এবং পর্যটনশিল্প, দুইয়ের জন্যই জরুরি। কিন্তু সমুদ্রে প্রতি মুহূর্তে বর্জ্য ফেলার মাধ্যমে আমরা একটু একটু করে প্রকৃতিকে ধ্বংসের দিকে ঠেলে দিচ্ছি। সৈকতে বিপুল পরিমাণ প্লাস্টিকের উপস্থিতি আমাদের জানান দেয়, আমরা কতটা অবহেলা করছি প্রকৃতিকে। প্লাস্টিক যেমন দ্বীপের সৌন্দর্য নষ্ট করছে, তার চেয়ে বেশি সমস্যার সৃষ্টি করছে সামুদ্রিক জীববৈচিত্র্যের। সামুদ্রিক প্রাণীদের জীবন বিপন্ন হচ্ছে আমাদের কাছে অতিসাধারণ এক টুকরো প্লাস্টিকের কারণে। আমাদের উচিত প্লাস্টিকের ব্যবহার যতটা সম্ভব কমিয়ে আনা এবং ব্যবহারের পর প্লাস্টিক যথাস্থানে ফেলতে সাধারণ মানুষকে উৎসাহিত করা। ওয়াইল্ড ট্যুরিজম সেই কাজটিই করেছে। আমার খুব ভালো লেগেছে। এমন প্রচেষ্টা অব্যহত থাকুক।,উল্লেখ্য, প্লাস্টিকমুক্ত দেশ গড়তে জনসচেতনতা তৈরির অংশ হিসেবে বাংলাদেশে প্রথম পর্যটকদের কাছ থেকে প্লাস্টিক কেনার পদ্ধতি চালু করেছে ওয়াইল্ড ট্যুরিজম বাংলাদেশ। প্লাস্টিকমুক্ত পর্যটন ভাবনার জন্য ইতিমধ্যে অ্যাওয়ার্ডও অর্জন করেছেন ট্যুর গ্রুপটির ব্যবস্থাপনা পরিচালক কেফায়েত শাকিল।,"
ফল দুধ ও ভাত কখন খাবেন?,"ফল, দুধ ও ভাত খুবই সাধারণ খাবার, যা আমরা প্রত্যেকে খেয়ে থাকি।  এসব খাবার আমাদের শরীর স্বাস্থ্যের পক্ষে খুবই উপকারী। তবে এই খাবারগুলো কখন খেতে হবে তা আমরা অনেকেই জানি না। ,তবে যখন তখন ফল, ভাত ও দুধ খেলে উপকারের চেয়ে শরীরের ক্ষতি হওয়ার আশঙ্কাই বেশি!  আসুন জেনে নেই এসব খাবার খাওয়ার সঠিক সময়-,১. সকালে  ও দুপুরে ভাত খেলে তা আমাদের শরীরে শক্তির জোগান দিয়ে থাকে। কিন্তু রাতে ভাত না খাওয়াই ভালো। কারণ রাতে ভাত খেলে ওজন বেড়ে যাওয়ার আশঙ্কা থাকে।,২. চিকিৎকদের মতে, রাতে উষ্ণ দুধ খেয়ে শুতে পারলে ভালো ঘুম হয়। একই সঙ্গে ত্বক কোমল ও দীপ্তিময় হয়ে ওঠে। ,৩. সকালের নাস্তায় দুধ খেতে পারেন। যারা সকালে জিম বা শরীরচর্চা করেন, তাদের জন্য নাস্তায় দুধ অপরিহার্য। তবে কায়িক পরিশ্রমের তেমন অভ্যাস না থাকলে দুধ অনেকেরই হজম হতে চায় না। এতে পরবর্তী কালে হজমের সমস্যা তৈরি হওয়ার আশঙ্কা থাকে।,৪. সকালে ও দুপুরে খাবারের পাতে আলু খেলে এর খনিজ ও শর্করা রক্তে কোলেস্টেরলের মাত্রা নিয়ন্ত্রণে রাখতে সাহায্য করে। কিন্তু রাতে আলু খেলে এতে থাকা ক্যালোরি শরীরের ওজন বাড়িয়ে দেয়।,৫. নাস্তায় অনেকেই আপেল খান।  আপেলে থাকা পেকটিন রক্তচাপ আর কোলেস্টেরলের মাত্রা নিয়ন্ত্রণে রাখতে সাহায্য করে। কিন্তু রাতে আপেল খেলে হজমের সমস্যা তৈরি করতে পারে।,৬. সকালে ও দুপুরে খাবারের পাতে কলা খেতে পারলে শরীরে রোগ প্রতিরোধক ক্ষমতা বৃদ্ধি পায়। বাড়ে ত্বকের ঔজ্জ্বল্যও।  তবে  রাতে খাবারের পর কলা খেলে ঠাণ্ডা লেগে যাওয়ার আশঙ্কা থাকে। হজমেও সমস্যা তৈরি হতে পারে।,৭. সকালে ও দুপুরে খাওয়ার পর কমলালেবু খেলে হজম ভালো হয়।  কিন্তু সকালে উঠেই খালি পেটে কমলালেবু খেলে পেটে ব্যথা থেকে গ্যাস-অম্বলের নানা সমস্যা হতে পারে।,৮.  সকালে ও দুপুরে খাওয়ার সঙ্গে সালাদ হিসেবে বা রান্নায় দিয়ে টমেটো খেতেই পারেন। এতে হজম ভালো হয়, রান্নার স্বাদও বাড়ে।  তবে  রাতে টমেটো খেলে পেটের সমস্যা হতে পারে।,তথ্যসূত্র: জিনিউজ,"
"করোনা ঝুঁকিতে প্রবীণরা, যেসব বিষয় খেয়াল রাখা জরুরি","বিশ্বজুড়ে ছড়িয়ে পড়া প্রাণঘাতী নতুন করোনাভাইরাস কোভিড-১৯ এর প্রাদুর্ভাবে সবচেয়ে বেশি ঝুঁকির মধ্যে রয়েছেন প্রবীণরা।  তাই অন্যদের চেয়ে তাদের সবচেয়ে বেশি সচেতন থাকতে হবে। ,চীনের রোগ নিয়ন্ত্রণ ও সুরক্ষা কেন্দ্রের তথ্যমতে, মধ্য বয়সীদের চাইতে বয়স্করা সবচেয়ে বেশি করোনার ঝুঁকিতে রয়েছে। যাদের বয়স ৫০ বছরের বেশি তাদের আক্রান্ত হওয়ার ঝুঁকি অন্তত ১০ গুণ বেশি থাকে। এখন পর্যন্ত এই ভাইরাসে যারা মারা গেছেন তাদের মধ্যে ২৮ ভাগের বয়স ৫০ বছরের ঊর্ধ্বে।,করোনাভাইরাসে প্রবীণদের সবচেয়ে বেশি আক্রান্ত হওয়ার কারণ হিসেবে জানা গেছে, বয়স বাড়ার সঙ্গে সঙ্গে তাদের রোগপ্রতিরোধ ক্ষমতা দুর্বল হযায়। 
বিশেষজ্ঞদের মতে, বয়স বাড়ার সঙ্গে সঙ্গে রোগ প্রতিরোধ ক্ষমতা দুর্বল ও ফুসফুসও সহজে সংক্রমণের ঝুঁকিতে থাকে।,এছাড়া যাদের বিভিন্ন রোগ রয়েছে যেমন- ডায়াবেটিস, হৃদরোগ, উচ্চ-রক্তচাপ, ফুসফুসে প্রদাহ, কিডনি জটিলতা, তাদের ক্ষেত্রে এই ভাইরাস প্রাণঘাতী হতে পারে। ,তাদের সতর্ক করেছেন বঙ্গবন্ধু শেখ মুজিব মেডিকেল কলেজ বিশ্ববিদ্যালয়ের ভাইরোলজি বিভাগের চেয়ারম্যান সাইফ উল্লাহ মুনসী।
তিনি বলেন, বয়স ৫০ হয়ে যাওয়ার পর অনেকের ডায়াবেটিস, হাইপার-টেনশন, অ্যাজমার সমস্যা দেখা দেয়। এতে ফুসফুস দুর্বল হয়ে যায়। আর,করোনাভাইরাস ফুসফুসকে সংক্রমিত হয়। যার কারণে বয়স্করা এতে বেশি আক্রান্ত হচ্ছে, তারাই বেশি মারা যাচ্ছে। তিনি বলেন, তবে করোনা আক্রান্ত হওয়ার পরেও অনেকে সুস্থ হয়ে উঠছেন।  যাদের রোগ প্রতিরোধ ক্ষমতা ভালো তারা কম অসুস্থ হচ্ছেন বলেও জানান মুনসী। ,এমন অবস্থায় প্রবীণদের সতর্কভাবে চলার পরামর্শ দিয়েছেন রোগতত্ত্ব, রোগ নিয়ন্ত্রণ ও গবেষণা বিভাগ আইইডিসিআর'এর পরিচালক মীরজাদী সেব্রিনা ফ্লোরা।,ভাইরাসের সংক্রমণ ঠেকাতে সবাইকে বারবার হাত ধোয়া, হাঁচি-কাশির শিষ্টাচার মেনে চলা, মাস্ক পরা ও মুখে হাত দেয়া থেকে বিরত থাকতে বলা হয়েছে।
তার পাশাপাশি বয়স্কদের বিশেষভাবে বলা হচ্ছে তারা যেন খুব প্রয়োজন ছাড়া বাড়ির বাইরে বের না হন ও অসুস্থ মানুষের সংস্পর্শ এড়িয়ে চলেন।,সেব্রিনা ফ্লোরা বলেন, বয়স্ক মানুষ যারা অন্য রোগে আক্রান্ত তাদের সবচেয়ে বেশি সর্তক সথাকতে হবে। সবাইকে আমরা যেসব পরামর্শ দিয়েছি তা মেনে চলতে হবে ও অতিরিক্ত সতর্কতা হিসেবে জনসমাগম স্থান এড়িয়ে চলবেন।,তিনি আরও বলেন, বাইরে থেকে কেউ এলে কিংবা অসুস্থ কারও সাথে থেকে অন্তত এক মিটার দূরত্ব বজায় রাখতে হবে। সবচেয়ে ভালো তাদের সাথে দেখা না করলে।,তথ্যসূত্র: বিবিসি বাংলা ,"
করোনা আতঙ্কের সঙ্গে  হ্যাকাররা ছড়িয়ে দিচ্ছে কম্পিউটার ভাইরাস,"সারাবিশ্বে চলছে করোনা আতঙ্ক। আর এই করোনাভাইরাস ছড়িয়ে পড়ার সুযোগ নিয়ে হ্যাকাররাও ছড়িয়ে দিচ্ছে আতঙ্ক আর  কম্পিউটার ভাইরাস।
করোনা মহামারীতে রূপ নিয়েছে এমন সংবাদ প্রকাশের পর সাইবার নিরাপত্তা সংস্থাগুলো এ ধরনের কিছু ইমেইল ফিশিং ষড়যন্ত্র শনাক্ত করেছে। ,করোনাভাইরাসের আতঙ্ককে পুঁজি করে সাইবার অপরাধীরা গত কয়েক সপ্তাহ ধরে শত শত ভুয়া ইমেইল ছাড়ছে। এ ছাড়া নিরীহ মানুষের কম্পিউটারে ভাইরাস ছড়িয়ে দিচ্ছে।,বিশেষজ্ঞরা বলছেন, কোভিড ১৯-এর সঙ্গে সম্পর্কিত যেসব ভুয়া ইমেইল তারা দেখেছেন, সেগুলো অত্যাধুনিক মানের। এসব ইমেইলে ইংরেজি, ফ্রেঞ্চ, ইতালিয়ান, জাপানি ও তুর্কি ভাষা ব্যবহার করা হচ্ছে।,পাশাপাশি সাইবার অপরাধীরা পরিবহন, স্বাস্থ্যসেবা, ইনন্স্যুরেন্স, বিনোদন ও ম্যানুফ্যাকচারিং প্রতিষ্ঠানগুলোর পরিচয় ব্যবহার করছে।
প্রথমে প্রুফপয়েন্ট নামে সাইবার গবেষণা প্রতিষ্ঠানের কর্মকর্তারা গত ফেব্রুয়ারি মাসে ছড়িয়ে পড়া কিছু ইমেইল দেখে সন্দেহ করেন। ,এতে রহস্যজনক এক ডাক্তার লিখেছেন, তার কাছে করোনাভাইরাসের ভ্যাকসিন রয়েছে। যে খবরটি চীনা ও ব্রিটিশ সরকার এখন ধামাচাপা দিয়ে রেখেছে।
প্রুফপয়েন্ট কর্মকর্তারা জানাচ্ছেন, যারা এই ইমেইলে ক্লিক করেছেন, তাদের একটি ডকুসাইন পেজে নিয়ে যাওয়া হয় যেটি দেখতে আসল। সেটি ছিল সাইবার অপরাধীদের তৈরি একটি ওয়েবপেজ। যেখান থেকে মানুষের অ্যাকাউন্ট ন্যাম আর পাসওয়ার্ড চুরি করা হয়। সেই নামধাম ব্যবহার করে তারা মানুষের অন্যান্য অ্যাকাউন্টও হ্যাক করে।,প্রুফপয়েন্ট বলছে, তারা এমন প্রমাণও দেখেছে, যেখানে ধাপে ধাপে এ রকম দুই লাখ ইমেইল ছড়িয়ে দেয়া হয়েছে।,প্রুফপয়েন্টের কর্মকর্তা শেরড ডিগ্রিপো বলছেন, আমরা দেখেছি একনাগারে ৩৫ দিন ধরে এরকম ইমেইল বাইরে ছাড়া হয়েছে। প্রথমে শুরু হয়েছিল দিনে একটি করে ইমেইল, এখন প্রতিদিন তিন থেকে পাঁচটি এ ধরনের ফিশিং মেইল ছাড়া হচ্ছে।,বিশ্ব স্বাস্থ্য সংস্থার আপনার জন্য পরামর্শ,বিশ্বজুড়ে করোনা প্রকোপ শুরু হওয়ার সময় থেকেই হ্যাকাররা বিশ্ব স্বাস্থ্য সংস্থার পরিচয় ব্যবহার করে আসছে। এবং লোকজনকে নানা ধরনের ইমেইল পাঠাচ্ছে।,সাইবার বিশেষজ্ঞরা জানান, এ ধরনের ইমেইল যারা ডাউনলোড করেন, তারা নিজের অজান্তেই হ্যাকারদের দেয়া কম্পিউটার ভাইরাস ডাউনলোড করেন। এ ধরনের ইমেইলে হ্যাকাররা সাধারণত গোপনে এজেন্ট টেসলা কি-লগার সফটওয়্যার ঢুকিয়ে রাখে।,প্রুফপয়েন্টের কর্মকর্তারা জানাচ্ছেন, কি-লগারটি ডাউনলোড করার পর হ্যাকাররা আপনার প্রতিটি কি-স্ট্রোক রেকর্ড করে রাখতে পারবে। এবং এগুলো ব্যবহার করে আপনার ব্যাংক অ্যাকাউন্ট তথ্য জেনে যাবে।,তথ্যসূত্র: বিবিসি বাংলা,"
"প্রোটিনে ঠাসা ডায়েট, বিপদ বাড়ছে কিডনির!","সুস্থ থাকার জন্য অনেকে ডায়েট করে থাকেন।  তবে ডায়েট করতে গিয়ে এমন কিছু করা যাবে না, যাতে আপনার কিডনির ক্ষতি হতে পারে। ,অনেকে ডায়েটে প্রতিদিনই সকালে ডিম, দুপুরে মাছ, রাতে মাংস ও হরেকরকম ডাল খেয়ে থাকেন।  প্রোটিনে ভরপুর আপনার ডায়েট।  তবে প্রতিদিন ডায়েটে এই থাকার কিডনি বিপদ ডেকে আনতে পারে। ,সারাবিশ্বে কিডনি রোগে আক্রান্তের সংখ্যা প্রতিনিয়ত বাড়ছে। প্রায় ৯০ কোটি মানুষ কিডনির রোগে আক্রান্ত। ডায়াবেটিসের তুলনায় যা দ্বিগুণ এবং ক্যান্সারের তুলনায় যা প্রায় ২০ গুণ। ,প্রতি বছর প্রায় ২৪ লাখ মানুষ দীর্ঘমেয়াদি কিডনির রোগে আক্রান্ত। ১৭ লাখ মানুষ আকস্মিক কিডনি রোগে মারা যায়। কিডনির রোগে আক্রান্ত হয়ে প্রতি ঘণ্টায় অন্তত ৫টি শিশুর মৃত্যু হয়। বিশ্বে প্রতি ১০ শিশুর মধ্যে একটি শিশু কিডনির রোগে আক্রান্ত।,প্রায় ৭৫-৮৫ শতাংশ মানুষ কিডনির রোগ সম্পর্কে জানে না। কিডনির কার্যক্ষমতা ৫০ শতাংশেরও বেশি নষ্ট হওয়ার আগে কিডনি বিকলের লক্ষণ বোঝা যায় না। শরীরে যে কোনো রোগ হলে দ্রুত লক্ষণ দেখা গেলেও কিডনি রোগের লক্ষণ অনেক দেরিতে প্রকাশ পায়। ফলে এই রোগে মৃতের সংখ্যা বেশি। ,শরীরে অবসাদ, ঘুম ঘুম ভাব, মানসিক সমস্যা, খিদে না পাওয়া, পা ফুলে যাওয়া ও শরীরে রক্ত কমে যাওয়া এই রোগের লক্ষণ। 
তবে এসব পরিবর্তন খুব কম হয়ে থাকে বলে রোগ ধরা পড়ে না এবং বোঝা যায় না। ,আর  যখন ধরা পড়ে, তখন অসুখটা গড়িয়ে গেছে অনেক দূর। তাই কিডনি বিকল হওয়াকে বলে সাইলেন্ট কিলার বা নিঃশব্দ ঘাতক। কিডনির ক্ষতির অনেক কারণ।,তার অন্যতম বেশি বেশি প্রোটিন খাওয়া। বেশি প্রোটিনসমৃদ্ধ খাবার কিডনির ওপর চাপ তৈরি করতে পারে– এমনটিই বলছেন বিশেষজ্ঞরা। তাই সময় থাকতেই কিডনির যত্ন নেয়া প্রয়োজন,তথ্যসূত্র: জিনিউজ,"
রপ্তানি উন্নয়ন ব্যুরােতে ৩৭ জন নিয়ােগ,"রপ্তানি উন্নয়ন ব্যুরাের ১৩ ধরনের পদে ৩৭ জনকে নিয়োগ দেয়া হবে।,পদের নাম: সহকারী পরিচালক
পদসংখ্যা: ২টি
যোগ্যতা: মার্কেটিং/অর্থনীতি/সমাজবিজ্ঞান/পরিসংখ্যান/ব্যবস্থাপনা/ব্যবসা প্রশাসন/লোক প্রশাসনে মাস্টার্স ডিগ্রি।
বেতনস্কেল: ২২,০০০-৫৩,০৬০ টাকা,
পদের নাম: গবেষণা কর্মকর্তা
পদসংখ্যা: ২টি
যোগ্যতা: মার্কেটিং/অর্থনীতিসমাজবিজ্ঞান/পরিসংখ্যান/ব্যবস্থাপনা ব্যবসা প্রশাসনে মাস্টার্স ডিগ্রি।
বেতনস্কেল: ২২,০০০-৫৩,০৬০ টাকা,পদের নাম: বিক্রয় কর্মকর্তা
পদসংখ্যা: ১টি
যোগ্যতা: স্নাতক ডিগ্রি। ইংরেজী এবং অন্য যে কোন বিদেশী ভাষায় পারদর্শী ব্যক্তিকে অগ্রাধিকার দেওয়া হইবে।
বেতনস্কেল: ১৬,০০০-৩৮,৬৪০ টাকা,পদের নাম: নির্বাহী সহকারী
পদসংখ্যা: ১টি
যোগ্যতা: অর্থনীতি/পরিসংখ্যান বাণিজ্য/ সমাজ বিজ্ঞান/রাষ্ট্র বিজ্ঞানসহ স্নাতক ডিগ্রি।
বেতনস্কেল: ১২,৫০০-৩০,২৩০ টাকা,পদের নাম: তদন্তকারী
পদসংখ্যা: ৪টি
যোগ্যতা: অর্থনীতি/পরিসংখ্যান/ বাণিজ্য/ অংক/সমাজ বিজ্ঞানসহ স্নাতক ডিগ্রি।
বেতনস্কেল: ১২,৫০০-৩০,২৩০ টাকা,পদের নাম: কম্পিউটার অপারেটর
পদসংখ্যা: ১টি
যোগ্যতা: বিজ্ঞান বিভাগে স্নাতক (সম্মান) বা সমমানের ডিগ্রি। কম্পিউটার মুদ্রাক্ষরে ইরেজিতে ৩০ শব্দ ও বাংলায় ২৫ শব্দের গতি থাকতে হবে।
বেতনস্কেল: ১১,০০০-২৬,৫৯০ টাকা,পদের নাম: সহকারী
পদসংখ্যা: ১টি
যোগ্যতা: স্নাতক ডিগ্রি।
বেতনস্কেল: ১০,২০০-২৪,৬৮০ টাকা,পদের নাম: ইউডিএ কাম-ক্যাশিয়ার
পদসংখ্যা: ১টি
যোগ্যতা: বাণিজ্যে স্নাতক ডিগ্রি।
বেতনস্কেল: ১০,২০০-২৪,৬৮০ টাকা,পদের নাম: সাঁট মুদ্রাক্ষরিক কাম কম্পিউটার অপারেটর
পদসংখ্যা: ২টি
যোগ্যতা: স্নাতক বা সমমানের ডিগ্রি। সাঁটলিপিতে প্রতি মিনিটে ইংরেজিতে ৭০ এবং বাংলায় ৪৫ শব্দের গতি এবং কম্পিউটার মুদ্রাক্ষরে ইরেজিতে ৩০ শব্দ ও বাংলায় ২৫ শব্দের গতি থাকতে হবে।
বেতনস্কেল: ১০,২০০-২৪,৬৮০ টাকা,পদের নাম: ড্রাফটসম্যান
পদসংখ্যা: ১টি
যোগ্যতা: ড্রাফটসম্যানসিপে ডিপ্লোমা সার্টিফিকেটসহ এসএসসি পরীক্ষায় উত্তীর্ণ।
বেতনস্কেল: ৯,৭০০-২৩,৪৯০ টাকা,পদের নাম: নিম্নমান সহকারী কাম কম্পিউটার মুদ্রাক্ষরিক
পদসংখ্যা: ১১টি
যোগ্যতা: উচ্চ মাধ্যমিক সার্টিফিকেট বা সমমানের পরীক্ষায় উত্তীর্ণ। ইংরেজী ও বাংলা কম্পিউটার মুদ্রাক্ষরে প্রতি মিনিটে কমপক্ষে ২০ শব্দের গতি থাকতে হবে।
বেতনস্কেল: ৯,৩০০-২২,৪৯০ টাকা,পদের নাম: অফিস সহায়ক (এমএলএসএস)
পদসংখ্যা: ৫টি
যোগ্যতা: মাধ্যমিক স্কুল সার্টিফিকেট বা সমমানের পরিক্ষায় উত্তীর্ণ।
বেতনস্কেল: ৮,২৫০-২০,০১০ টাকা,পদের নাম: অফিস সহায়ক কাম নিরাপত্তা প্রহরী (এমএলএসএস-কাম-গার্ড)
পদসংখ্যা: ৫টি
যোগ্যতা: মাধ্যমিক স্কুল সার্টিফিকেট বা সমমানের পরিক্ষায় উত্তীর্ণ।
বেতনস্কেল: ৮,২৫০-২০,০১০ টাকা,আবেদনের নিয়ম: অনলাইনে http://epb.teletalk.com.bd ওয়েবসাইটের মাধ্যমে আবেদন করতে হবে। আবেদন করা যাবে ৩১ মার্চ বিকাল ৫টা পর্যন্ত।,"
যশাের বিজ্ঞান ও প্রযুক্তি বিশ্ববিদ্যালয়ে নিয়ােগ,"যশাের বিজ্ঞান ও প্রযুক্তি বিশ্ববিদ্যালয়ের ১৪ ধরনের পদে কর্মকর্তা নিয়োগ দেয়া হবে।,পদের নাম: পরিচালক (শরীরচর্চা শিক্ষা)
পদসংখ্যা: ১টি
বেতনস্কেল: ৫৬,০০০-৭৪,৪০০ টাকা,
পদের নাম: উপ-পরিচালক (শরীরচর্চা শিক্ষা)
পদসংখ্যা: ১টি
বেতনস্কেল: ৪৩,০০০-৬৯,৮৫০ টাকা,পদের নাম: উপ-প্রধান প্রকৌশলী
পদসংখ্যা: ১টি
বেতনস্কেল: ৪৩,০০০-৬৯,৮৫০ টাকা,পদের নাম: উপ-পরিচালক (পরিকল্পনা, উন্নয়ন ও পূর্ত)
পদসংখ্যা: ১টি
বেতনস্কেল: ৪৩,০০০-৬৯,৮৫০ টাকা,পদের নাম: ডেপুটি চিফ মেডিকেল অফিসার
পদসংখ্যা: ১টি
বেতনস্কেল: ৪৩,০০০-৬৯,৮৫০ টাকা,পদের নাম: কম্পিউটার প্রােগ্রামার
পদসংখ্যা: পরীক্ষা নিয়ন্ত্রকের দপ্তর ১টি
বেতনস্কেল: ৩৫,৫০০-৬৭,০১০ টাকা,পদের নাম: নির্বাহী প্রকৌশলী (সিভিল)
পদসংখ্যা: প্রকৌশল দপ্তর ১টি
বেতনস্কেল: ৩৫,৫০০-৬৭,০১০ টাকা,পদের নাম: সহকারী পরিচালক (শরীরচর্চা শিক্ষা)
পদসংখ্যা: ১টি
বেতনস্কেল: ২৯,০০০-৬৩,৪১০ টাকা,আবেদনের শেষ তারিখ: ১২ এপ্রিল ২০২০।,"
১০৮০ প্রশিক্ষনার্থী নেবে পরিবার কল্যাণ অধিদফতর,"স্বাস্থ্য ও পরিবার কল্যাণ মন্ত্রণালয়ের অধীন পরিবার পরিকল্পনা অধিদফতরের রাজস্ব খাতভুক্ত পরিবার কল্যাণ পরিদর্শিকার শূন্য পদের বিপরীতে ১৮ মাসব্যাপী ‘পরিবার কল্যাণ পরিদর্শিকা’ কোর্সে ভর্তি হতে ইচ্ছুক প্রার্থীদের মনোনয়ন দেয়া হবে। এ অধিদফতরে ‘পরিবার কল্যাণ পরিদর্শিকা’ পদে ১০৮০ জন প্রশিক্ষণার্থী নেয়া হবে। শুধুমাত্র নারীরা আবেদন করতে পারবেন। আগ্রহ ও যোগ্যতা থাকলে আপনিও আবেদন করতে পারেন।,পদের নাম,পরিবার কল্যাণ পরিদর্শিকা প্রশিক্ষণার্থী।,পদসংখ্যা,মোট ১০৮০ জন,শিক্ষাগত যোগ্যতা ও অভিজ্ঞতা,স্বীকৃত শিক্ষাপ্রতিষ্ঠান থেকে ন্যূনতম মাধ্যমিক বা সমমান পাস প্রার্থীরা আবেদন করতে পারবেন।,যেভাবে আবেদন ,আগ্রহী প্রার্থীদেরকে অনলাইনের মাধ্যমে আবেদন করতে হবে। আবেদনের ঠিকানা (http://dgfp.teletalk.com.bd)।,ডেটলাইন ,অনলাইনের মাধ্যমে আবেদন প্রক্রিয়া শুরু হচ্ছে ১৬ মার্চ, ২০২০ সকাল ১০টায় এবং শেষ হবে ৫ এপ্রিল, ২০২০ বিকাল ৫টায়।,"
ফেসবুকে ছড়িয়েছে করোনাভাইরাস সংক্রান্ত যেসব ভুয়া পরামর্শ,"করোনাভাইরাসের চিকিৎসা ও সুরক্ষায় সামাজিক যোগাযোগমাধ্যমে বেশ কিছু পরামর্শ ও তথ্য শেয়ার করা হচ্ছে। একে অপরকে ইনবক্স করছেন। নিজেদের টাইমলাইনে পোস্ট করছেন, শেয়ার করছেন।,কিন্তু বিশেষজ্ঞরা বলছেন, এসব পরামর্শ ও তথ্যের অধিকাংশই ভুয়া ও গুজব। এগুলোর কোনো ভিত্তি নেই।,বিশ্বজুড়ে ছড়িয়ে পড়া করোনাভাইরাসের আতঙ্কেই ফেসবুক, টুইটারে এসব ভুল তথ্য প্রদান করা হচ্ছে। ,বিশেষজ্ঞরা জানিয়েছেন, এসব পরামর্শ মানলে কোনো উপকার তো হবেই না উল্টো ক্ষতির মুখে পড়তে পারেন মানুষ।,
সে জন্য বিশ্ব স্বাস্থ্য সংস্থা ও বিশেষজ্ঞদের থেকে তথ্য-উপাত্ত নিয়ে করোনাভাইরাস উপশমে এ রকমই কিছু ভুয়া পরামর্শ নিয়ে প্রতিবেদন প্রকাশ করেছে ব্রিটিশ সংবাদমাধ্যম বিবিসি।,সেই প্রতিবেদন অবলম্বনে প্রচলিত ভুল তথ্য এবং সেগুলোর সঠিক বিষয় সম্পর্কে এখানে জানানো হলো।,রসুন,করোনাভাইরাসের আবির্ভাব হওয়ায় সামাজিক যোগাযোগমাধ্যমে বিভিন্ন পোস্টে দেখা গেছে রসুন খাওয়ার জন্য পরামর্শ দিতে।,বিশ্ব স্বাস্থ্য সংস্থার মতে, রসুন সবসময়ই স্বাস্থ্যের জন্য উপকারী। এতে বিদ্যমান ‘অ্যান্টি মাইক্রোবিয়াল’ উপাদান শরীরে রোগ প্রতিরোধ ক্ষমতা বাড়ায়। কিন্তু রসুন করোনাভাইরাস থেকে বাঁচায় এমন কোনো প্রমাণ মেলেনি বলে জানিয়েছে সংস্থাটি। রসুন করোনাভাইরাসের প্রতিষেধকের কাজ করে না। ,সংবাদমাধ্যম ‘দ্য সাউথ চায়না মর্নিং’ জানিয়েছে, করোনাভাইরাসের জীবাণু থেকে বাঁচতে চীনে একজন নারী ১.৫ কেজি কাঁচা-রসুন খেয়েছিলেন। তাতে তার গলা ফুলে যায় এবং জরুরিভিত্তিতে হাসপাতালে ভর্তি হতে হয় তাকে।  ,তাজা ফলমূল, সবজি ও পর্যাপ্ত পানি পান,অনেকেই বলছেন, তাজা ফলমূল, সবজি ও পর্যাপ্ত পানি পান শরীর সুস্থ রাখতে সহায়তা করে। তবে এমন কোনো প্রমাণ পাওয়া যায়নি যে, করোনা থেকে বাঁচতে এসব উপাদান কার্যকর।,খনিজ,জর্ডান সাথের নামক একজন ইউটিউবার কয়েকটি ভিডিওতে দেখিয়ে বলেন, ‘মিরাকেল মিনারেল সাপ্লিমেন্ট’ (এমএমএস) করোনাভাইরাস দূরে রাখতে সহায়তা করে।’,কারণ এতে আছে ক্লোরিন ডাইঅক্সাইড নামক ব্লিচিং উপাদান। এই উপাদান যেমন ক্যান্সারের কোষ ধ্বংস করে এবং করোনাভাইরাসও দূর করে।,কিন্তু গত বছর ‘ইউএস ফুড অ্যান্ড ড্রাগ অ্যাডমিনিস্ট্রেশনের (এফডিএ) চালানো এক পরীক্ষায় দেখা গেছে, এমএমএস প্রতিষেধক হিসেবে কাজ করেছে বলে কোনো নজির পাওয়া যায়নি। উল্টো এটি পান করলে বমি হয়, ডায়রিয়া ও পানিশূন্যতার সৃষ্টি করতে পারে। এ ছাড়া রয়েছে আরও কিছু ক্ষতিকর দিক।’,
ঘরে তৈরি হ্যান্ড স্যানিটাইজার,অনেক ছোট ছোট ভিডিওর মাধ্যমে হ্যান্ড স্যানিটাইজার জেল তৈরির উপায় জানা যায়। কারণ করোনাভাইরাস থেকে বাঁচার অন্যতম উপায় হলো হাত ধোয়া।,কিন্তু এই পদ্ধতি অধিকাংশ মানুষের সঙ্গে মানানসই নয় এবং সব ধরনের ত্বকের জন্যও উপযোগী নয়।,এর ব্যাখ্যায় ‘লন্ডন স্কুল অব হাইজিন অ্যান্ড ট্রপিকেল মেডিসিন’য়ের অধ্যাপক স্যালি ব্লুমফিল্ড বলেন, ‘৬০ থেকে ৭০ শতাংশ অ্যালকোহল সমৃদ্ধ হ্যান্ড জেলে সাধারণত ‘ইমোলিয়েন্ট’ থাকে, যা ত্বককে কোমল রাখতে সাহায্য করে। কিন্তু ঘরে বসে ৬০ থেকে ৭০ শতাংশ অ্যালকোহল সমৃদ্ধ স্যানিটাইজার বানানো সম্ভব নয়।’,প্রতি ১৫ মিনিট পর পর পানি পান,সামাজিক যোগাযোগমাধ্যমে বহুবার প্রচারিত হয়েছে, একজন জাপানের চিকিৎসক নাকি বলেছেন, ‘যিনি প্রতি ১৫ মিনিট পর পর পানি পান করবেন তার মুখে করোনাভাইরাস প্রবেশ করলে তা পরিষ্কার হয়ে যায়। এই পোস্টের আরবীয় ভাষার অনুবাদটি ২ লাখ ৫০ হাজারেরও বেশি প্রচার করেছে।’,ওই পরামর্শ বিষয়ে অক্সফোর্ড ইউনিভার্সিটির অধ্যাপক ট্রডিও লং জানান, ‘শরীরে এমন কোনো কার্যক্রিয়া নেই, যেখানে ভাইরাস পাকস্থলীতে যাবে এবং তা ধ্বংস হবে।’,তিনি বলেন, ‘করোনাভাইরাসের মতো সংক্রমণ শ্বাসের মাধ্যমে প্রবেশ করে। এটি মুখের মাধ্যমেও প্রবেশ করতে পারে। তবে ক্রমাগত পানি পান যে করোনাভাইরাস থেকে বাঁচাবে তা ঠিক নয়।’,তবে পানি পান করা ও নিজেকে আর্দ্র রাখা স্বাস্থ্যগতভাবেই উপকারী। ,আইসক্রিম এড়িয়ে চলা এবং তাপ,বিভিন্ন দেশেই ইউনিসেফের নামে মিথ্যা রটানো হয়েছে যে, ‘গরম পানি পান এবং সূর্যের আলো করোনাভাইরাসকে ধ্বংস করে। আর এই ভাইরাস থেকে বাঁচতে যতটা সম্ভব আইসক্রিম বাদ দিতে হবে।’ ,এটি সম্পূর্ণ ভুল তথ্য। ইউনিসেফের পক্ষে কাজ করা কর্মকর্তা শার্লোট গর্নিটজকা বলেন, ‘সম্প্রতি ইউনিসেফের বরাত দিয়ে বলা হয়েছে– আইসক্রিম ও অন্যান্য ঠাণ্ডা খাবার বাদ দিলে এই করোনাভাইরাস থেকে মুক্তি মিলবে। এমন কোনো তথ্য ইউনিসেফ দেয়নি।’,গরমতত্ত্ব,গরমে সর্দির ভাইরাস টিকে থাকতে পারে না। তবে গরমে করোনাভাইরাসও মরে যাবে- এমন বিশ্বাস জনমনে। কিন্তু গরমে করোনা ধ্বংস হবে সে সম্পর্কে এখনও নিশ্চিত নন ভাইরোলজিস্টরা।,রোদে দাঁড়িয়ে থাকা,করোনাভাইরাসকে অকেজো করতে শরীরে তাপ জোগাতে হবে বা রোদে বাইরে দাঁড়িয়ে থাকতে হবে এমন কথাও বেশ প্রচলন পেয়েছে। কিন্তু অধ্যাপক ব্লুমফিল্ডের মতে, ‘এটা অকার্যকর ও ভুল ধারণা। এই ভাইরাস শরীরে ঢোকার পর মারার কোনো উপায় নেই। দেহের রোগপ্রতিরোধ ক্ষমতাই একে মারতে পারবে। এ জন্য রোগপ্রতিরোধ ক্ষমতা ভালো থাকতে হবে।’,তিনি বলেন, ‘দেহের বাইরে থেকে তাপ দিয়ে করোনাভাইরাস ধ্বংস করতে চাইলে প্রায় ৬০ ডিগ্রি সেলসিয়াস তাপমাত্রা প্রয়োজন, যা কিনা গরম পানি দিয়ে গোসল করার চাইতে বহুগুণ গরম। অমন গরমে তো শরীর জ্বলে ছারখার হয়ে যাবে।’,"
ভারতে তৈরি হবে উড়ুক্কু গাড়ি,"ভারতে তৈরি করা হবে উড়ুক্কু গাড়ি। নেদারল্যান্ডসভিত্তিক উড়ুক্কু গাড়ি নির্মাতা পার্সোনাল এয়ারল্যান্ড ভেহিক্যাল (পিএএল-ভি) ভারতের গুজরাটে উৎপাদন কারখানা করবে। ,ওই কারখানা থেকে উৎপাদন শুরু হতে পারে বলে ২০২১ সাল নাগাদ। এক প্রতিবেদনে এমনই তথ্য জানিয়েছে পিটিআই। এ নিয়ে পিএএল-ভির সঙ্গে গুজরাটের মুখ্যসচিব এমকে দাশের সঙ্গে সমঝোতা স্মারক সই হয়েছে।,পিএএল-ভি এক বিবৃতিতে বলেছে, ভারত সরকার গুজরাটে উড়ুক্কু গাড়ির কারখানা করতে প্রয়োজনীয় সব ধরনের অনুমোদন দেয়ার আশ্বাস দিয়েছে।
পিএএল-ভির আন্তর্জাতিক ব্যবসা উন্নয়ন বিভাগের ভাইস প্রেসিডেন্ট কার্লো মাসবোমেলের বিবৃতিতে বলা হয়, বিশ্বমানের কারখানা গুজরাটে করার সিদ্ধান্ত নেয়া হয়েছে। এ ছাড়া বাণিজ্যিক বন্দর ও অন্যান্য সুযোগ-সুবিধা দেয়ার আশ্বাস দিয়েছে। ,এতে ভারত থেকে উড়ুক্কু গাড়ি তৈরি করে যুক্তরাষ্ট্র, ইউরোপসহ অন্যান্য দেশে সরবরাহ করতে পারবে প্রতিষ্ঠানটি। এর মধ্যে ১১০টি উড়ুক্কু গাড়ি তৈরির ফরমাশও পেয়েছেন তারা।,পিএএল-ভির তৈরি উড়ুক্কু গাড়িতে দুটি ইঞ্জিন থাকবে, যা রাস্তায় চলার সময় ১৬০ কিলোমিটার গতি তুলতে পারবে। এই গাড়ি আকাশে ওড়ার সময় গতি হবে ঘণ্টায় ১৮০ কিলোমিটার। ,সাধারণ গাড়ি থেকে উড়ুক্কু গাড়িতে রূপ নিতে সময় লাগবে তিন মিনিট। একবার পূর্ণ জ্বালানি ভরা হলে এটি সর্বোচ্চ ৫০০ কিলোমিটার পর্যন্ত যেতে পারবে।  , ,"
